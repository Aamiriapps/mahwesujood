جدھر    بھی ہے  نظر ڈالی ادھر تصویر ہے تیری
کہیں تعریف ہے  تیری کہیں تو خیر ہے تیری

ہٹا  نظروں    سے جب  عالم  تصور  میں جگہ لے لی
یہاں  تصویر ہے  تیری  وہاں تنویر ہے تیری بے

جہاں بھی  کچھ  کھٹک  پائی صدا آئی تو یہ آئی
ایک   آواز    میں   شاہا   کھلی   تقریر  ہے   تیری

ہوا جو کچھ جہاں میں اور جو ہوگا وہ مقدر ہے
کو   قدر    کہتے    ہیں    یہی     تقدیر    ہے    تیری

کہیں شاہیں تیری دیکھیں کہیں ہے سلطنت تیری
کہیں   تحمید    ہے    تیری   کہیں    تکفیر     ہے     تیری 

محمد نور متعلق ہے ظہور   حق کا مظہر ہے
دریں  آئینہ  احمد   احد تصویر   ہے   تیری

پتا اس کا یہی  آمرؔ جہاں   تو ہے وہاں وہ ہے
کہ تو نے ہے   نوا ا سکی یہی   تفسیر ہے  تیری


تمہاری یاد ہے تم ہو تمہارے ماسِوا کیا ہے
یہاں کیا ہے وہاں کیا ہے زمیں کیا ہے سما کیا ہے

کسی کو دیکھنا اور پوچھنا پھر دل لگانا کیا
تمہارے ماسِوا میں بھی تمہارے ماسِوا کیا ہے

تمہاری ہی قسم تم کو بتائو  تم سا کوئی ہے
تمہیںیکتائے عالم ہو تو ما کیا ہے شُما کیا ہے

مکین و لامکاں تم ہو مکاں تم ہو زماں تم ہو
تمہیں سب کچھ رہے ہم میں ہمارا اب رہا کیا ہے 

تمہیں کو دل میں رکھنا ساتھ رہنا تم پہ مر مٹنا
یہی اک کام رہتا ہے ہمیں اس کے سِوا کیا ہے

یہی اک شوق ہے دل اب تمہارا ہی فدائی ہو
فدا کرنے کو اب تم ہی کہو نزدِ گدا کیا ہے

تمہارا غیر کیا  جانے کہ ہم کیا ہیں تمہیں جانو
تمہارے خنجرِقاتل نے ہم کو کر دیا کیا ہے

پکڑ کر دامنِ نوری تمہارے در پہ  آیا ہوں
وسیلہ ہے تو یہ ہے آسرا اس کے سِوا کیا ہے

بروزِ حشر آمرؔ حق یہ پوچھے ساتھ میں کیا ہے
تو کہدوں ساتھ میں تو ہے تو پھر تیرے سِوا کیا ہے