                          بیانِ وفا
وفا   کا   کام   کہاں جب   وفا   کا   نام نہیں
ہے   بے   وفا   یہ  جہاں اسکا  اور  نام نہیں
دل  اب تو  اٹھ  ہی گیا مطلقاً جہاں سے  مرا
خدا  کا  فضل ہے اس بے  وفا سے کام نہیں
جہاں  میں  قدر  تو  جوہر   کی  جوہری جانے
ہوس  کے  مرغ  کا  جوہر  پر کھنا   کام نہیں
اب  اچھی طرح سے معلوم مجھ کو ہو ہی گیا
عدم  کی  ذات  میں مطلق وفا   کا  نام نہیں
تقیّدات   (۱)   کو    تو ڑا   کرم   کیا  مجھ  پر 
کوئی   حجاب  نہیں  اور  کہیں  قیام  نہیں
ہٹا (۲) کے غیر کو ، پاس اپنے خود بلا ہی لیا 
سوا  شہود  کے  اب  صبح  و  شام  کام نہیں
وطن (۳) میں رہتے ہوئے تُو سفر میں ہے آمر
تُو   وہ   مقیم   ہے  جسکا   کوئی  مقام  نہیں
(۱) حق تعالیٰ نے تقیدات کو توڑ کر سالک پر خاص کرم فرمایا۔
(۲)۔اپنے پاس بلا لینے کا مطلب اپنی قرب و معیت کا دوامی استحضار عطا کرنا ہے
(۳)۔ اس شعر میں صوفیا کی  اصطلاح  سفر در وطن کو پیش کیا گیا ہے
