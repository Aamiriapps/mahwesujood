                                     Armaghan-E-Naat 

Kise Bolun Ke Halat Kya 
Banni Hai Ya RasoolAllah

Har Ek Saa'Ath Meri Ab Kuch 
Nahi Hai Ya RasoolAllah

Kise Se Baat Karna Kya 
Kise Ke Saath Rehna Kya

Tumhi Se Raat Din Lau 
Lagi Hai Ya RasoolAllah

Nigahein Dhoondtin Hai 
Aapko Har Simth A'alam Mai

Meri Ab Tuk Tuki Yunhi 
Bandhi Hai Ya RasoolAllah

Sukoon-E-Dil Kahi'n Bhi 
Aaj Tak Paaya Nahi Maine

Aada-E-Khalq Toh Ab 
Dekhli Hai Ya RasoolAllah

Jahaa'n Se Haath Dho Dhokar 
Guzari Raat Ro Ro Kar

Ajab Dard-O-Alam Hai 
Bae Kali Hai Ya RasoolAllah

Mile Jisko Ho Tum Usko 
Yaqenann Mil Gaya Sab Kuch

Khudaa Aur Khalq Saari 
Mil Gayi Hai Ya RasoolAllah

Bula Lo Suye Taiba Ab 
Kahaan Tak Hind Mai Tehrun

Madeena Ilm Ka Tum Dar 
Ali Hai Ya RasoolAllah

Khudaa Ne Maara Maita Izz
Ramaita Jab Hai Farmaya

Khudaa Ka Faiel Khud 
Faiel-E-Nabi Hai Ya RasoolAllah

Yedullah Ko Khudaa Ne Khud
Kaha'n Hai Fauqa Aidihim

Khudaa Ka Haath He
Dasth-E-Nabi Hai Ya RasoolAllah

Jahaa'n Tak Ye Khudaai Hai 
Wahaan Tak Mustafai Hai

Jidhaar Dekhon Khudaa Hai
Aur Nabi Hai Ya RasoolAllah

Mere Noori Piya Aamir Toh 
Tujh Mai Haqq Ko Pata Hai 

Nabi Hai Aur Ali Hai Aur 
Vali Hai Ya RasoolAllah



