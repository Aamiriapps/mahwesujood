             صاحبِ لَولاک ﷺ
مرا ذکر صبح و مسا ہے محمدؐ مرے ہر مرض کی دوا ہے محمدؐ

پریشانیوں سے میں گھبرا گیا تھا کہ ہاتف سے آئی ندا ہے محمدؐ

ھُوَ الاَوَّلُ اور ھُوَ الاٰ خِرُ کا تعّین نہیں ہے تو کیا ہے محمدؐ

زمانوں سے اول مکانوں سے اول منزہ خدا ہے تو کیا ہے محمدؐ

منزہ خداوندِ عالم یقیناََ مشبَّہِ کُلّی بنا ہے محمدؐ

وظیفے چُھٹے میرے  دن رات کے اب  وظیفہ (۱) مرا اب بنا ہے محمدؐ

کتابوں کی دنیا سے رخصت ملی ہے خطابوں میں بھی بر ملا ہے محمدؐ

اولوالعزم ہوں،انبیا ہوں ،رسل ہوں ہیں سب مقتدی مقتدا ہے محمدؐ

(۱) ۔یعنی میرے مواعظ اور تقریریں اب صرف
ذکرِرسولؐ ہی سے مملوہوتے ہیں۔