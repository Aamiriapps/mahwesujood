           میں واری تم پر جاؤں نبیؐ جی
       تھام لو نیّا ہماری میں واری تم پر جاؤں نبیؐ جی
 
تمرے سوا ہے کون کھویّاں،تمری قسم میں تمہاری
          میں واری تم پر جاؤں نبی ؐ جی
   
جگ سوگا سب نندیانہ  آئی ،رو روکے رین گجاری
         میں واری تم پر جاؤں نبی ؐ جی
 
سارے سہارے ٹوٹ گئے ہیں،رہ گئی میں بے سہاری
           میں واری تم پر جاؤں نبی ؐ جی 

کیا میں بتائوں کیا میں سناؤں،دیکھوں نبیؐ جی  یہ خواری
           میں واری تم پر جاؤں نبی ؐ جی  

دکھیا تمہاری صدموں کی ماری،زندگی ساری گجاری
           میں واری تم پر جاؤں نبی ؐ جی   

دل ایک ہے اور دکھ درد لاکھوں کیا زندگی ہے ہماری
                      میں واری تم پر جاؤں نبی ؐ جی
  
تمری نظرکے جائوں میں صدقے،مکھڑے کے میں بلہاری
                        میں واری تم پر جاؤں نبی ؐ جی
  
اس بے نوا ارر بے بس کو دیکھو،تمری ہے ایک انتظاری
                       میں واری تم پر جاؤں نبی ؐ جی
  
چرنوں میں تمرے گرکر پکاروں،بیکس ہوں میں بے سہاری
                         میں واری تم پر جاؤں نبی ؐ جی
  
روتی گذاری زندگی ساری،کب تک رہے بیقراری
                    میں واری تم پر جاؤں نبی ؐ جی
  
حق نے تمہاری خاطر سجائی،جنت کی ہر گلکاری
                        میں واری تم پر جاؤں نبی ؐ جی
  
تمرا جو ہوگا وہ حق کا ہوگا،تمرا نہ ہو تو وہ ناری
                       میں واری تم پر جاؤں نبی ؐ جی
  
اُمت تو ساری بگڑی ہوئی تھی،حق نے تمہیں سے سدھاری
                       میں واری تم پر جاؤں نبی ؐ جی
  
ہرجزو کل کی ہر دو جہاں میں،دی ہے تمہیں اختیاری
                       میں واری تم پر جاؤں نبی ؐ جی
  
عالی نسب ہو والا حسب ہو،او ہاشمی او نزاری
                   میں واری تم پر جاؤں نبی ؐ جی
  
گورے بدن پر کالی ہے کملی،بِن دیکھے میں ہوں نثاری
                     میں واری تم پر جاؤں نبی ؐ جی
  
سرمگیں نینوں کے جائوں میں صدقے،تیرِنظر کی ہوں ماری
                       میں واری تم پر جاؤں نبی ؐ جی
  
زلفوں کی تمرے شان میں سورت،وَالَّیل حق نے اتاری
                      میں واری تم پر جاؤں نبی ؐ جی
  
منجملہ تیری شانِ ظہوری،قرآن میں وَالنِّھارِ
                      میں واری تم پر جاؤں نبی ؐ جی
  
چال کو تیری کہتے ہیں سیرت،ایسے چلن کے میں واری
                     میں واری تم پر جاؤں نبی ؐ جی
  
قرآن دے کر کیا کیا بنایا،عالِم و حافظ و قاری
                   میں واری تم پر جاؤں نبی ؐ جی
  
تمری ادائوں کے ہیں دفاتر،مسلم صحیح  اور بخاری
                    میں واری تم پر جاؤں نبی ؐ جی
  
نام ترا جب آیا لبوں پر،دل سے گئی انتشاری
              میں واری تم پر جاؤں نبی ؐ جی
  
کنکریوں نے کلمہ پڑھا ہے ،واہ  ! گواہِ حجاری
                   میں واری تم پر جاؤں نبی ؐ جی
  
اسریٰ کی شب میں ہر جز و کل میں،تمری ہی تھی تاجداری
                     میں واری تم پر جاؤں نبی ؐ جی
  
مرنے پہ قرباں ہوں تاکہ دیکھوں،قبر میں صورت تمہاری
                       میں واری تم پر جاؤں نبی ؐ جی
  
اندھیرے گھر میں جب مسکرائے ،یکلخت ظلمت سِدھاری
                       میں واری تم پر جاؤں نبی ؐ جی
  
تھی گر زلیخہ عاشقِ یوسف،عاشق  خدائی  تمہاری
                    میں واری تم پر جاؤں نبی ؐ جی
  
نام سے تمرے دل کو سکوں ہے ،روح پہ کیفیت طاری
                    میں واری تم پر جاؤں نبی ؐ جی
  
تعریف تمری کیا کرسکے گی،گر ہو خدائی بھی ساری
              میں واری تم پر جاؤں نبی ؐ جی
  
تعریف حق کی تم کر سکوگے ،وہ کرسکے گا تمہاری
میں واری تم پر جاؤں نبی ؐ جی
  
نوری پیا کے آئینے میں ہے ،صورت  و سیرت تمہاری
                   میں واری تم پر جاؤں نبی ؐ جی
  
آمرؔ کو یونہی چھوڑو نہ مولا ، جائے کدھر یہ  بھکاری
                   میں واری تم پر جاؤں نبی ؐ جی
  
