         اے سیّدِ مختار
ترے جود و کرم نے مجھ کو کھینچا خود ترے در پر
غنی  تجھ  سا  نہیں ہوتا  تو میں سائل نہیں ہوتا

طفیلِ احمدِ مرسل ؐ  ملا  جو  کچھ  ملا  ہم کو
وگرنہ خود کلامِ حق کبھی نازل نہیں ہوتا

اوامر بھی نہیں ہوتے نواہی بھی نہیں ہوتے
قسم اللہ کی ہم  میں  کوئی  عامل  نہیں  ہوتا

گنہگاروں  پہ  بس  فوراً  تجلی  قہر کی ہوتی
تُو بن کر رحمتِ عالم اگر حائل نہیں ہوتا

لگایا  پار  رحمت نے تری بیڑا غریبوں کا
سفینہ  ڈوب جاتا گر ترا ساحل نہیں ہوتا

سکونِ دل ہے تجھ سے ،ہے سکونِ دل تو تُو ہی ہے
وگرنہ  اور  کچھ  ہوتا  مرا   یہ  دل  نہیں  ہوتا

اگر   فیضانِ  نوری  آمرا   تجھ  کو  نہیں  ملتا
جہاں بھر میں کوئی تجھ سا کہیں جاہل نہیں ہوتا

