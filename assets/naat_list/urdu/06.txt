                  تاجدارِ مدینہ
ہماری طرف بھی مدینے کے مالک خدارا ذرا برملا دیکھنا
ہماری تباہی تہِ آسماں اب  نبیؐ جی ہمارے ذرا دیکھنا

طبیبانِ عالم یہ کیا جانتے ہیں مرا حالِ  دل مصطفٰے ؐ  دیکھنا
اگر تم نہ دیکھو تو پھر کون دیکھے برائے علی مرتضٰیؓ دیکھنا

درِمصطفٰےؐ کی تلاشی سے کہدوں درِ حیدری کا پتہ دیکھنا
ہمیں تو نبیؐ کو سدا دیکھنا ہے نہیں کچھ جزا و سزا دیکھنا

مُنزّہ کا جلوہ مُشَبّہ کی صورت اور آئینہء  مصطفٰے ؐ دیکھنا
فتوحات ان کی غلامی میں آئے سگانِ درِ مصطفٰؐےؐ دیکھناٍ 

