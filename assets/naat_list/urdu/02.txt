انوارِ محمد ﷺ
دل میں بسی میرے تنویر محمدؐ کی
آنکھوں نے لے لی تصویر محمدؐ کی

نور ایسا ملا مجھ کو نوری کے تصدق میں
ہر  ذرّے  میں  ملتی  ہے  تنویر محمدؐ  کی

اب آنکھ مری ایسی کوتہ نہ سمجھ زاہد
جو  دیکھ  نہ  سکتی  ہو  تصویر  محمدؐ  کی

مرشد نے مرے ایسے پردےکو اٹھایا ہے
خود  پیر  میں  دیکھی  ہے  تصویر  محمدؐ  کی

ارشاد (۱) کی صحبت میں ہم تجھ سے ہیں کیا سنتے
نوری   تری   باتوں   میں   تقریر   محمدؐ   کی

کیا تجھ کو پکاروں میں کیا نام ترے لوں میں
سیکھی   تری   صحبت   میں   تقریر   محمدؐ   کی

وہ (۲) ایک نظر میں ہے اور ایک میں سب کچھ ہے
ایں   عالم    و   آ ں   عالم   تنویر   محمدؐ   کی

آمر   نہ  مفسر  تھا عالم تھا  نہ عارف تھا 
نوری سے پڑھی اس نے تفسیر محمدؐ کی

(۱)۔ پیر  و مرشد حضرت نورالمشایخ سید نوری شاہ
صاحب قدس سرہ العزیز سے خطاب

(۲)۔یعنی تنویرِ محمدؐ