           رہبرِکامل
تجھ سے جو چیز ہے ملی ایسی کہیں ملی نہیں
اب  زندگی  ہے  زندگی پہلے کی زندگی نہیں

ہر بات تیری کیا رہی دل ہی کو میرے لے گئی
تیرے سوا  کسی کی بھی دل کو مرے لگی نہیں

ایسی شراب پی ہی لی جس سے خودی نہیں رہی
مستی  تو  ایک  رہ  گئی  ہستی  مری رہی نہیں

ظلمت کدے میں دہر کے نوری نے شمع دی مجھے
جلتی ہے رات  دن  مگر اب  تک ذار بُجھی نہیں

بے  مانگے  جب  مجھے  ملا ،مانگا  تو  کیا  نہیں ملا
مخلوق سے تو آج تک جھولی مری بھری نہیں

گمراہیوں  میں  مَیں  رہا  جو  بھی  کیا  بُرا  کیا
ہوں تو میں بندۂ خدا ،کی میں نے بندگی نہیں

مجھ میں نہیں ہے کچھ صفت جس سے بنوں بنائوں اب
نوری  کا   فیض  ہے  یہ  سب  فیضانِ  آمری   نہیں
