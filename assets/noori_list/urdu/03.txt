            فیضانِ نظر
مرے  نور  والے  شاہا مرا   پیر  جب کہ تو ہے
نہ طلب ہے اس جہاں کی نہ وہاں کی آرزو ہے

مرا (۱) یار کس کو بولوں مرا یار کس کو دیکھوں
تو  صدائے   غیب   آئی   ترا   پیر  ہو  بہو ہے

مرے پیر کے میں صدقے مرے پیر کے میں قرباں
یہی  میرا   مدعا   ہے   یہی   میری   آرزو   ہے

مرے پیر  کی  کرامت کوئی آکے مجھ میں دیکھے
کہ میں کیا تھا کیا ہوا اب مرا حال روبرو ہے

مری آنکھ لے کے کوئی ترے روبرو جو آئے
بخدا   پکار   اٹھے  تری  مثل  تو  ہی  تو ہے

جہاں علم کچھ بھی پایا وہیں رُک کے پوچھ ڈالا
یہ  کہاں  سے  تم  نے  پایا  تو  بتایا  شیخ تو ہے

مرا دل جو تو نے دھویا وہ ابھی تلک دُھلا ہے
ترے  ہاتھ  کا  اثر  ہے  جو  ہمیشہ  با  وضو ہے

گو(۲) چمن میں  اپنے  غوثی نے بہت شجر لگائے
کہیں رنگِ یاسمیں ہے کہیں حسنِ گل ہے بو ہے

بہ  خدا   میں  کیا  بتاؤں  مرے  نوریا   تو  کیا   ہے
تُو وہ گُل ہے شاہا جس میں مرے یار کی ہی بُو ہے

یہ  مقام   تیرا   آمر  ترے  پیر  کی  عطا  ہے
کہ تو جانتا ہے کیا تھا ترا حال اب جو تو ہے

(۔یہ سوال جب دل میں پیدا ہوا تو صدائے غیب آئی
یعنی یہ بات منجانب اللہ اِلقا کی گئی 
(۲)۔ حضرت پیر غو ثی شاہ رحمتہ اللہ علیہ حضرت مصنف
دامت برکاتہم کے دادا پیر ہوتے ہیں