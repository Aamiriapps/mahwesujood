      اے عند لیب چل کہ چلے دن بہارکے
(بیٹی کی دائمی مفارقت پر کہے گئے اشعار)

کہیں رہ گئے کہیں سے ہٹے کہیں منہ دکھا کے چھپالیا
کہیں بھیجتے  ہی رہے سدا کہیں بھیج کے بھی بلا لیا

ہے جہاں کا دار و  مدار تو تیرے بِن خزاں ہے بہار تو 
کہیں منہ  دکھا  کے  ہنسا لیا کہیں منہ چھیا کے رُلا لیا

مری بے کلی  کی  کلی  رہی  نہ  ہی کھل سکی نہ ثمر بنی
گویا شاخ پر بھی نہ رہ سکی  کہ خزاں نے اس کو گرا لیا

ترے ہاتھوں کی وہ بنائی تھی تو نے جان اپنی ہی ڈالی تھی
تو  کھلاتا   تھا  تو  پلاتا   تھا   میں  نے  مفت  نام  کمالیا

مری اآفتوں سے جدا ہوئی تری رحمتوں میں وہ اآگئی
اسے درد  و  دکھ  سے جدا کیا مرے پاس اس کو سلالیا

تو جہاں بھی ہے مری نزہتا! ترے ساتھ ہی ہے خدا مرا
مرے  ہاتھ  سے  تو نکل  گئی  مرے دل میں گھر تو بنالیا

مرا دل تو حق کا مکان ہے وہاں جلوہ اسکا ہر اآن ہے
وہاں آئی  تو  میں سمجھ گیا مرے رب نے تجھ کو بلالیا

اسی   آن  نوری   پیا   ملا  کہا   آمرا   ہوا   حال   کیا
کہا  میں نے تیرے ہی فیض سے مرے رب نے مجھکو بچالیا
