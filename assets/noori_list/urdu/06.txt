        بہ بارگاہِ مشیخت پناہ
میں بے سروساماں ہوں سامان عطا کردے
دل چاہتا   اُڑ جاؤں پر  بال  عطا  کردے

بیمار ہوں میں جسکا جا دیکھ لوں در اسکا
اس  در  پہ  پہنچنے  کا  سامان  ذرا  کردے

اب  دردِ  جگر   میرا   کچھ  اور  طرح   اٹھا 
کشتہ ہوں تو تیرا ہوں کچھ تو ہی دوا کردے

 معلوم نہیں حالت کیا ہو کے رہے میری
میں  قیدئ  نالاں  ہوں  لِلّٰہ  رِہا   کردے

گستاخ کوئی مجھ سا میں نے تو نہیں دیکھا
کہتا  تھا کرم  تیرا ،سَو سَو تو خطا  کردے

اب تک کوئی کیا سمجھا تو کون ہے اور کیا ہے
سمجھے  گا  وہی  تجھ  کو  جو  وہم  جدا  کردے

دنیا  ہو  کہ  عقبیٰ  ہو جو مانگے وہ مِل جائے
ہے شرط کہ اس درکا خود کو تُو گدا کردے

کچھ بھی نہ ہوا تجھ سے حق اس کا ادا اب  تک
جان  اپنی  تو  اب  آمر  نوری  پہ  فدا   کردے

