           پیر نوری
تُو شمع ہے ،محفل نورانی ،ہم شمع کے پروانے نکلے
اک نور برستا ہے تجھ سے ،نوری ترے دیوانے نکلے

حق نور ہے اور تو نوری ہے ، ظلمت کو تجھی سے دوری ہے
انوار   کے  ساغر  پی  پی  کر  ساقی  ترے  مستانے  نکلے

برسوں میں  جو  بننا  مشکل ہے وہ  کام بنا تجھ سے ایسے
چند لمحوں کی بارش تجھ سے جو لی عالم پہ وہ  برسانے نکلے

جس جا بھی گئے ہیں تیرے قدم ،انوار کی بارش ہے پیہم
ظلمت گئی ، نور  ایسا  چھایا  ، ہر سمت سے پروانے  نکلے

الفاظ ہیں  تیرے رحمانی ،افعال ہیں  تیرے وجدانی
ہر لفظ کے ہیں سَو سَو معنی ، ہر فہم کے پیمانے نکلے

کیا نذر کروں آقا تیری ،جاں بھی ہے نہیں باقی میری
میں تیرا  ہوں جتنے میرے ہیں شاہا  ترے نذرانے نکلے

ہر  وصف  ترا نورانی  ہے اور  ذات  تری  لاثانی  ہے
اب دل میں یہ ہم نے ٹھانی ہے ،عالم کہے دیوانے نکلے

جب شمعِ طریقت بجھنے لگے ہر سمت میں ظلمت چھانے لگے
جل  اٹھے  وہیں  شمعِ نوری  ہر  قلب  کو  گرمانے   نکلے

سب کچھ  ملے  آمر  نوری سے  اللہ  ملے  تو  کیا  نہ ملے
بس اسکی رضا کی حاجت ہے لے کر یہی دیوانے نکلے

