                 یادِشیخ
(دیارِ نوریؒ سے واپسی کے بعد)

میں  آگیا  جسم  سے یقیناً   مگر مرا  دل  نکل  گیا  ہے
بتائوں کیا ہے کہ کیا نہیں ہے کہ دم رہا یا نکل گیا ہے

 اسی  کی یاد  اب  ستار  ہی  ہے   پتہ  نہیں کیا  بتار ہی  ہے
ہےجاں فدا اس پہ دل ہے شیدا کہ حالِ دل اب بدل گیا ہے

نہیں ہے صبر و سکون باقی ،رہا جو ہے وہ جنون باقی
سنبھالے وہ تو سنبھل سکوںگا وگرنہ دل تو مچل گیا  ہے

ترے تصور سے کیا نہ ہوتا ترے توسط سے کیا نہ ہوتا
مصیبتوں میں پہاڑ جیسا  بھی  وقت آیا تو ٹل گیا ہے

جہاں بھی تیرا قدم گیا ہے ، خدا کا بیشک کرم ہوا ہے
غرورِ  کفر  و  نِفاق ٹوٹا  ، سرِبُتاں  بھی  کچل  گیا  ہے

ہدایتِ حق ،وہ تجھ میں دیکھی ،خدا کی رحمت ،وہ تجھ میں دیکھی
تری   نگاہِ  کرم  سے  عالم  سنور  گیا  ہے  سنبھل  گیا  ہے

نوازا نوری پیا نے جس کو ، خود اپنے ہاتھوں سنوارا جسکو
مٹا  کے  آمر  خودی  کو  اپنی  خدا  سے  اپنے  وہ  مِل گیا ہے

