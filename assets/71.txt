                         دعوتِ حق
                         
غم   نہ   کر   وحشت   نہ   کھا   فضلِ خدا   ہوجائے  گا
سب   سے   کٹ   جا   اسکا   ہوجا   حق ادا  ہوجائے گا

چھوٹنے    والا   ہے   عالم   چھوڑ   دے   با   با   اسے
ورنہ   اک  دن تجھ سے  یہ سب خود   جدا   ہوجائےگا

سننے     والا     منتظر    ہے     تو     سناتا     ہی      نہیں
خود   جو   ہے  محتاج  آخر  اس  سے  کیا   ہوجائے   گا

اب       تلک      دنیا      و    ما  فیہا    پہ    تو    مرتا   رہا
سب   جدا   ہوجائیں   گے   تو   بھی   جدا   ہوجائے   گا

تیرا    خالق   ،    تیرا   مالک  ،  تیرا   رازق ،  تیرا  رب
ہے    رگِ    جاں   سے   لگا   کیا   وہ   جدا   ہوجائے    گا

سب تجھے  چاہیں  گے  جب  تک تجھ سے کچھ  ملتا  رہے
انقطاعِ      فیض      پر     عالم     جدا       ہوجائے      گا

پھول  ہے سب کو بھلا  جب تک ہے اسمیں رنگ و بو
رنگ   و   بو    جائے    نکل   تو    گُل   برا    ہوجائے    گا

تُو (۱)  ہے مثلِ گُل میاں تجھ میں ہے حق کی رنگ و بو
ہو   جدا    یہ    رنگ    و      بو    تو    گل   فنا   ہوجائے   گا

جوہے    حق   کا حق ہے   اسکا ،حق ہے جسکا  اسکا سب
اک    نہ     اک   دن   ہاں    میاںیہ    فیصلہ   ہوجائے   گا

کون   (۲)    ہے   تیرے   سوا   کس سے کہوں تو ہی بتا
اک    عنایت     ہو      تو     میرا      مدعا      ہوجائے    گا

مانتا    ہوں   میں    نہیں    لائق    جو    وہ   میری سنے
آپؐ     سے      اک     لفظ     کافی   مصطفیٰ  ؐ   ہوجائےگا

تھے      صحابہؓ      حق     کی     مرضی   کو   نبیؐ میں دیکھتے
ناخوشی    میں    تھے   سمجھتے    رب   خفا   ہو جائے  گا

جب     نبی ؐ     نے     کرلیا      پردہ     تو     تیرا     آئینہ
ہے       ولی    جس    سے خدا   خود  رونما   ہوجائے گا

اس    لئے      آمر     کا     مرنا      اور جینا     ہے   یہی
مجھ    سے    را ضی      کیا   مرا   نوری  پیا   ہوجائے   گا

 (۱) نَفَختُ فِیِہِ مِن رُوحِی  ( میں نے اسمیں اپنی روح پھونکی) اس آیتِ کریمہ کی روشنی میں ہم میں جو زندگی ہے اور جو کچھ کمالات پائے جاتے ہیں وہ حق تعالیٰ ہی کے عطا کر دہ ہیں
