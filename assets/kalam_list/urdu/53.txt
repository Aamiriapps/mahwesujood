                                                       التفاتِ حُسن
تمہاری  یاد  میں ہم   خود  بھلائے  جاتے ہیں
کھی  ہنسائے  کبھی  خود  رلائے   جاتے  ہیں

خبر نہیں ہے کہ کیا ہو رہا ہے عالم میں
خبر تمہاری ہر اک کو سنائے جاتے ہیں

مٹے  ہیں  خاطرِ مولا   تو  پھر  نظر  کیوں  آئیں
مٹے   ہوئے   بھی  تو  انکو  دکھائے  جاتے ہیں

مصیبتوں ہی میں رہتے ہیں رات دن اب ہم
تمہیں   جو  دیکھ   کیا   مسکرائے   جاتے  ہیں

گناہ (۱) کرتا ہوں نیکی تو کی نہیں میں نے
خطا  کو  بھی  مری  نیکی  بتائے  جاتے ہیں

کبھی  نہ  بھوکا  رہا  اب  تلک  نہ   میںپیاسا
طلب سے پہلے کھلائے پلائے جاتے ہیں

ہر (۱)   ایک   لمحہ   گذرتا   ہے  تو سمجھ  لو تم
اِدھر سے یوں ہی اُدھر کو بلائے جاتے ہیں

نظر (۲) میں یار ہے اپنا نہیں ہیں اب اغیار
جگر  کے  زخم  اسی  کو دکھائے  جاتے  ہیں

وہ (۳) دیکھ لیتے ہیں تو زخم سارے بھرتے ہیں
نئی  طرح  س ے نئے  زخم کھائے  جاتے ہیں

وہ کام غیر سے مشکل سے بھی جو ہو نہ  سکیں
وہی  ہماری  طرف  سے  کرائے  جاتے  ہیں

کہا (۴)  کہ   پوچھ   لے  نوری  سے  وہ  پتہ دیگا
ہماری مرضی ہم اس میں دکھائے جاتے ہیں

اسی دم آکے میں قدموں پہ گر کے رونے لگا
اٹھاتے (۱) ہیں مجھے اور مسکرائے جاتے ہیں

تو  فتویٰ   مل   گیا  حق  کی  رضا  کا آمر کو
ادھر (۲) علیؓ و نبی ؐ مسکرائے جاتے ہیں

(۱) ۔نفجوائے  حَسَناتُ ا لَا برارِسَیّٔاَ تُ المُقَّرَ بِین۔جن کے رتبے ہیں سوا ان کو سوا مشکل ہے
(۱)۔ غفلت شعاروں سے خطاب (۲) یہاں یار سے مراد باری تعالیٰ عزاسمہ‘ ہیں   (۳) ۔ یعنی جب حق تعالیٰ چشمِ رحمت سے دیکھ لیتے ہیں   (۴)۔ بذریعہء الہام حق تعالیٰ کا ارشاد
(۱) ۔یعنی حضرت نورالمشائخ سید نوری شاہ قبلہ رحمتہ اللہ علیہ
(۲) اس شعر میں عالمِ خیال کی تصویر کشی کی گئ ہے
