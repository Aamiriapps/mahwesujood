                                                         احوالِ کلیمی
نگاہ لطف ہوجائے تو بیڑا پار ہوجائے
کرم کا بندہ ناچیز بھی حقدار ہوجائے

تمہارے ہی کرم سے آج تک بگڑی بنی میری
بڑا ہی   لطف  آجائے    اگر  اس  بار  ہوجائے

مجھے یوں زندگی کی کشمکش نے قید کرڈالا
اگر  اک در  کھلے  تو  دوسرا دیوار ہوجائے

مرے (۱) بھایئ ترا مسلک جدا ہے میں جدا مسلک
تجھے  جو سہل  ہوتا  ہے  مجھے  دشوار  ہوجائے

بھلاپ پھر کیا بگاڑیں گی مرا کوتاہیاں میری
کرم اسکا جو مجھ پر ہر  دم و ہر بار ہوجائے

مری کوتاہیوں سے دور ہوں اُس سے مگر اُس کی
نگاہِ   لطف   ہوجائے   تو   قربِ   یار   ہوجائے

سنبھلتا وہ کہاں خود سے سنبھا لے سے سنبھلتا ہے
نہ   ہو   فیضانِ نوری تو کلیمی  (۲) خوار  ہوجائے


(۱) اہلِ طریق سے خطاب  (۲) یہاں کلیمی بطور تخلص استعمال کیا گیا ہے
