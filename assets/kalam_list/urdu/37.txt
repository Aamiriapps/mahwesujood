                   طلبِ حق
مصیبت بھی تری خاطر مجھے راحت  ہی  ہوتی  ہے
مگر راحت بھی تیرے غیر سے آفت ہی ہوتی ہے

جہاں کی زینتیں آتی ہیں پردہ بن کے جب حق کا
مجھے  ان  زینتوں سے  مطلقاً   وحشت  ہی ہوتی ہے

تمہارے  غیر  سے  ہر  دم  دنیا صدمہ  ہی  ملتا ہے
تمہارے ساتھ رہنا ہے تو بس رحمت ہی ہوتی ہے

طلب حق  کی اگر پیدا کسی عورت میں ہوجائے
مذکّر  ہے  اگرچہ  صورۃً  عورت  ہی  ہوتی  ہے

خدا کے واسطے  گذرے جو لمحہ جو گھڑی جو  دن
قسم کھا  کر کہوں اک لا فنا دولت ہی ہوتی ہے

مثالِ شمع جو جل جل کے روشن سب کو کرتے ہیں
کہوں  کیا  زندگی ان کی تو بس دعوت ہی ہوتی  ہے

بڑی مشکل سے دامن میرے ہاتھ آیا ہے نوری کا
ملے اس سے جو کچھ آمر بڑی دولت ہی ہوتی ہے

