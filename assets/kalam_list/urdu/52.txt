                         رشکِ سکندری
تیرے (۱) نغیر ساقیا دل کو قرار ہے
چین گیا سکوں گیا اپنا یہ حالِ زار ہے

جسم (۲) میں قلب و روح میں ہر ذرۂ ظہور میں
اس  سے  ہی بس قیام ہے  اسکا ہی   انتظار ہے

تیرے کرم کا شکر کیا ہم سے ادا بھی ہوسکے
اپنا  ہے  کیا  جو  کر سکیں تجھ  پہ ترا نثار ہے

ذرق (۳) جو زندگی میں ہے اس سے ہے اور اسی سے ہے
پیر   کہوں   پیا   کہوں   نوری   پہ   جاں   نثار   ہے
 
جو بھی کہوں کہوں اسے ہوں کیا  جو کچھ کہوں اسے
اسکے  بغیر  ہے  خزاں  وہ  ہے  تو  بس  بہار ہے

بس اتنی بات یاد ہے وہ ایک میرے ساتھ ہے
اس  سے  مری  نجات  ہے  اسکے  بغیر  نار ہے

شاہی سے برتری ہے یہ  ،رشکِ سکندری ہے یہ
اسکے  غلاموں  میں  جو  اے   آمر  ترا  شمار  ہے

 (۱) حق تعالیٰ کی طرف اشارہ ہے
(۲) ۔ اس شعر سے  مقطع تک نور المشائخ حضرت سید نوری شاہ رحمتہ اللہ علیہ کی طرف  اشارہ ہے
(۳)۔ نورالمشائخ حضرت سید نوری شاہ رحمتہ اللہ علیہ کی طرف اشارہ ہے
