                           اِرتِقاء
آگے بڑھ پیچھے نہ ہٹ فضلِ خدا ہونے کو ہے
استباقِ   خیر   میں   تیرا   بھلا   ہونے   کو  ہے

غفلتوں سے کچھ نکل باقی ہے کیا ؟ سب ہوگیا
ابتدا   سب   ہوگئی   اب  انتہا   ہونے  کو ہے

عزمِ   راسخ   جب ہوا  تو  سارا  عالم جھک گیا
تیرا  حامی  خالقِ ارض  و  سما  ہونے کو ہے

ذرہ   ذرہ   سے جبل ہے قطرہ   قطرہ بحر ہے
استباقِ   خیر   بھی   لا   منتہا   ہونے  کو   ہے

کیا  ملا  نسخہ تجھے ، سارے خزانے  مل  گئے
کیا  خبر  تجھ  کو یہ اک دن کیمیا  ہونے کو ہے

اس سے بڑھ کر آمرا تجھ پر  کرم کیا ہو بھلا
تیرا   حامی   جب   مرا   نوری  پیا ہونے کو ہے

