فیضانِ باری  تعالیٰ 
یہ  کون  و   مکاں سارا   سامان   تمہارا   ہے 
ہم ہوں تو عجب کیا ہے دشمن بھی تمہارا ہے

آکاش میں دھرتی میں  اجرام کی بھرتی  میں
ہر   پّتی   میں   رتّی    میں   فیضان تمہارا ہے

اس  بحرِ خلائق میں ہر آن   تلاطم  ہے
ہے خلق میں طغیانی خالق ہی کنارا ہے

کیا تجھ کو کمی بتلا سب تیرے ہیں تو مولا
اپنا  بھی   نہیں  اپنا   تو  ایک   ہمارا  ہے

یہ جسم بھی اب مجھ کو ہر طرح ستاتا ہے
تم  چاہو   تو    اچھا  ہو  بیمار  تمہارا  ہے

اب بھیک بھی مولا  سے مانگیں  گے تو  یوں  مانگیں
وہ   دے   جو   محمدؐ   کا   صدقہ   ہے   اتارا    ہے

اب  تک تو پلے  یوں ہی امید ہے  ہو یوں ہی
یعنی   کہ  محمدؐ کے   صدقے   میں  گذارا  ہے

یہ جسم بھی تمہارا ہے یہ دل  بھی تمہارا ہے
یہ جان تمہاری  ہے گھر بار تمہارا ہے 
نوری  کے توسّط سے اس نے ہے سنی میری
فرمایا  کہ اے آمِرؔ  ہاں اب تو ہمارا ہے
