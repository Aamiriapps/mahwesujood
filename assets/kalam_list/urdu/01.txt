                     حمدِ بے  حد
جدھر بھی ہے  نظر ڈالی ادھر تصویر ہے تیری
کہیں تعریف ہے تیری کہیں تو قیر ہے تیری

ہٹا نظروں سے جب عالم تصور میں جگہ لے لی
یہاں تصویر ہے  تیری وہاں  تنویر  ہے تیری

جہاں بھی کھٹک پائی صدا آئی تو یہ آئی
ہر اک آواز میں شاہا کھلی تقریر ہے تیری

ہوا جو کچھ جہاں میں اور جو ہوگا وہ مقدر ہے
اسی  کو  قدر  کہتے ہیں  یہی  تقدیر  ہے  تیری

کہیں شاہی تری دیکھی کہیں ہے سلطنت تیری
کہیں  تحمید  ہے   تیری  کہیں  تکفیر   ہے تیری

محمدؐ  نورِ  مطلق  ہے  ظہورِ  حق  کا  مظہر ہے
 دریں آئینہء احمدؐ ، احد  ! تصویر ہے تیری

پتہ  اسکا  یہی  آمر  جہاں تو ہے وہاں وہ ہے
کہ تُو نَے ہے ، نَوا اسکی ،یہی تفسیر ہے تیری
