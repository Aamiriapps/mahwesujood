                یا کریم 
مجرم  نہیں  ہے  مجھ  سا  داتا  نہیں  ہے تجھ   سا 
بندہ   نہیں  ہے  مجھ  سا   مولا  نہیں  ہے  مجھ  سا

در چھوڑ کر ترا  اب  جاؤں میں کس کے در  پر
بے  در   نہیں   ہے  مجھ  سا  ملتا  نہیں ہے تجھ سا

ہوں میں خراب  و  خستہ  لایا  ہوں  دل  شکستہ
ایمان  ہے    یہ   کہتا    مولا   نہیں  ہے  تجھ   سا

تو   جانتا   ہے  حالت  میری  بنی  ہے   کیا   اب
روتا   نہیں   مجھ   سا   سنتا   نہیں   ہے تجھ  سا

جو   کچھ   سنارہا   ہوں تجھ    کو   سنارہا    ہوں
منگتا نہیں ہے مجھ سا   داتا  نہیں  ہے تجھ سا

ہر  طور سے تجھی کو رو  رو  کے میں سناؤں
تو خود کہے گا  کیا ہے   روتا نہیں ہے تجھ سا

تیرے   کرم   کا   صدقہ  سب کو  ملا  ہے  آقا
تجھ سے تو سب ہے ملتا ،ملتا نہیں ہے تجھ سا

دنیا کے سب سہارے ہم نے ہیں دیکھ  ڈالے
ماویٰ نہیں ہے تجھ سا  ملجا نہیں ہے تجھ سا

ہر گل میں تیری  بو  ہے  تیری  ہی جستجو  ہے
باوصف سب میں تو ہے یکتا نہیں ہے تجھ سا

پاپی ہوں پاپ میں ہوں یعنی کہ آپ میں ہوں
جھوٹا  نہیں ہے مجھ سا  سچا  نہیں ہے  تجھ  سا

ان    کو    جو    رحم    آیا    نوری    پیا    ہی   آیا
پوچھا  یہ  کیا  ہے  آمر  روتا  نہیں  ہے  تجھ  سا

بولا   کہ   میرے    مولا    تو    ہے   مرا    وسیلہ
تجھ بِن اگر چلوں میں رستہ نہیں ہے تجھ سا


