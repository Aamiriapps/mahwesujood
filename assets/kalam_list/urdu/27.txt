                         معّیتِ  اِلہٰ
ترا  ساتھ  رہنا  مرا وضو  تری یاد  میری نماز  ہے
نہ کبھی رہوں گا میں بے وضو نہ قضا کبھی یہ نماز ہے

اگر آب میں یہ کمال ہے کہ نجاستوں کا زوال ہے
مجھے کیا وہ پاک نہ کر سکے مرے ساتھ بندہ نواز ہے

کوئی (۱) فخر کرتا ہے مال پر ہے کسی کو فخر جمال پر
مجھے فخر ہیکہ تو ساتھ ہے تری ذات پر مجھے ناز ہے

جو کسی کو فکر ِ معاش ہے تو کسی کو فکر ِ معاد اب
مجھے کیا کمی مرا کیا نہیں مرے ساتھ بندہ نواز ہے

مرے دل کے حال کو کیا کوئی جو نہ مجھ سا ہے وہ سمجھ سکے
وہ جو جل   رہا  ہو سمجھ سکے  مرے قلب میں جو گداز ہے

رہا (۲) معنیٰ وجد میںپانے کا تجھے کچھ ملا تو اچھل گیا
مرا  حال  کیا  ہو ذرا بتا وہ ملے  جو قابلِ ناز ہے

یہ حقیقتیں میں بتاؤں گا تو ادھر سے ہٹ کے اِدھر کو آ
تجھے آج  تک بھی  ہے  کیا  پتہ یہ مقامِ راز و نیاز ہے

وہ جو گر کے حق کے لئے مٹا وہ گرا نہیں وہ مٹا نہیں
جو خدا کے واسطے ہے جھکا وہ جھکا نہیں وہ  فراز ہے

تری (۱)کیا صفت ہو مرے خدا تری ہر ادا پہ ہوں میں فدا
کہیں  غزنوی  کی ادا  میں تو کہیں بن کے مثلِ ایاز ہے

مجھے  اک  ولی  ؒ  سے  علیؓ  ملے  تو  نبیؐ ملے
جو نبیؐ ملے تو خدا ملا یہی فیضِ شاہِ حجاز ہے

ترے نور میںکو میں گم ہوا و ہیں نوری بن کے تو آگیا
کہا  آمرا  یہیں  ٹہر  جا  مرا   سلسلہ  تو  دراز  ہے

(۱) ۔حق تعالیٰ سے خطاب
(۲) ۔منکرینِ وجد وحال سےخطاب
(۱)۔ یعنی غزنوی کی ادا لئے پرِتو دجودِ حق
ہی متجلی ہوا اور ایاز کی صورت میں وجودِ
حقیقی ہی متمشل ہوا ۔اس شعر میں حا تعالیٰ
کی شانِ ظاہری جسے اصطلاحِ صوفیاء میں
شانِ تشبیہ کہتے ہیں بیان کی گئی ہے

