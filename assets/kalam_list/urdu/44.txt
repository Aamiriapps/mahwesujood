                      عکس و آئینہ
ہے نظر  میں تُو ہی تو تیرے سوا کچھ بھی نہیں
خود سے خود موجود تو اور ماسوا کچھ بھی نہیں

رنگ  و  بو  میں تُو  ہی تو ہے  رنگ  تیرا  بُو  تری
ذرہ ذرہ (۱) میں ہے تُو تیرے سوا کچھ بھی نہیں

اول و   آخر بھی تو ہے ظاہر  و  باطن بھی تو
ان مراتب میں ہمارا اب پتہ کچھ بھی نہیں

ایسی صورت میں نگاہ  و  قلب میں جلوہ نما
میرے مولا میرے آقا  کے سوا کچھ بھی نہیں

جب اسی پر ہے نظر اور  وہ  نظر میں ہے  مری
کس کو کیا دیکھوں دکھاؤں ماسوا کچھ بھی نہیں

کیا کِیا کس نے کِیا کس کس سے پوچھوں کیا کِیا
جب (۲) وہی فاعل رہا تو پھر گلہ کچھ بھی نہیں

استباقِ  خیر   کی  راہوں میں  یوں چلنے   لگے
زادِ رہ کچھ بھی نہیں اور راحلہ کچھ بھی نہیں

ساتھ (۱) میں سامان   یہ ہے آپ پر ایمان ہے
آپ کی بس اک عنایت کے سوا کچھ بھی نہیں

فضلِ حق در صورت ِ نوری شدہ جلوہ نما
ورنہ آمر تجھ میں ہرگز حو صلہ کچھ بھی نہیں

(۱)۔بے حلول و اتحاد
(۲) ۔فاعلِ حقیقی(فاعلِ مطلق) حق ہی ہے
(۱)۔حق عز و جل سے خطاب
