                 دولتِ جاوید
تم  اگر میرے   رہو   بس  مجھے  حاجت  کیا   ہے
اس سے بڑھکر مری جاں پھر مجھے راحت کیا ہے

تم اگر ساتھ رہو تو مجھے کس شئی کی کمی
پھر سفر کیا ہے حضر کیا ہے اِقامت کیا ہے

تمکو  رکھتے  ہوئے غیروںکی طرف  رخ کرنا
اس سے بڑھکر بخدا کوئی حماقت کیا ہے

جو   دیا   تم   دیا   آج   تلک  کم   نہ   کیا
اس سے بڑھکر مری جاں اور سخاوت کیا  ہے

نَحنُ اَقرَب کی صدا جب سے سنی ہے میں نے
تم  پہ  قرباں ہے   مری جان  یہ قربت کیا ہے

کون  جانے  مجھے  جانو    تو    تمہیں  اک  جانو
زندگی میں مری اب خلوت و جلوت کیا ہے

سیرِ گلشن میں بھی ہوں قیدنشیمن بھی ہوں
راحتِ  سیر   ہے  کیا   قید  کی  حالت  کیا  ہے

اب   ترے   وقت   پہ  بھی  قید  لگی  ہے   آمر
جانے دے چھوڑ بھی دے طول کی عادت کیا ہے

