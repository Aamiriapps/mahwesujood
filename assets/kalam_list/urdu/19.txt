                    کچھ اشارے 
خود سے ہم خود  کھوگئے کیا کر دیا  اک بات میں
سارا عالم ہٹ کے یاں سے رہ گیا اُس ذات میں

جو رہا  بس  وہ رہا  اب میں رہا نہ  تو  رہا
بچ گئے رہنے سے ہم ہر بات کی آفات میں

وہم  کی  جب تھی خودی  ہر آن  ہوتی  تھی  بدی
اب تو اس جامے میں ہیں کیوں بھیگتے برسات میں

لَا (۱) سے سب کچھ چھین کر،اِلّا سے سب کچھ دے دیا
ہمکو   کیا  سے  کِیا   بس  اک  نفی  اثبات  میں

وہم   کا  پردہ  اٹھا  تو  خود  نمایاں   ہوگئے
اب وہ ہمکو ہر جگہ آئے نظر دن رات میں


اپنی   ہستی   کا   گماں   تھا   ہم  کہاں موجود  تھے
علم (۱) کے نقشے تھے اس کے اور بسے تھے ذات میں

دور   کر  دے   وہم    اپنا   تو  خدا  تجھ  کو  ملے
پھر تری منزل پہ منزل ہے صفات و ذات میں

حق  یہ  بولے  مانگتا  کیا  ہے   ؟ بتا  تُو آمرا
واسطہ دیتا ہے جو نوری کا تو ہر بات میں

(۱) شیخِ کامل کے ارشاد کا نیتجہ ’’انائے
 با طلہ‘‘ کی فنا ہوتا ہے اسی کو  بیخودی 
سے بھی تعبیر کیا جا تا ہے
(۲) ارشادِ شیخ نے
نوٹ ۔ اس کلام میں حضرت مصنف 
دامت برکاتہم نے اپنے احوال و واردات،
کیفیات و جذبات کو عالم ِ وجد میں سپر دِقلم کیا ہے۔
ان اشعارے سے معاذاللہ  مخلوق کے وجودِ
خارجی کا انکار مقصود نہیں ہے
(۱) اعیانِ ثابتہ
