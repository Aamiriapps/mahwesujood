 برقِ تجلّی 
دو   جہاں کو  کون پوچھے  اُن  کے  مل  جانے  کے  بعد
اُن  سے اچھا ہو تو ڈھونڈیں اُن کے مل جانے کے بعد

اک  تجلی نے ہمیں باقی ہی رکھ چھوڑا نہیں
آرزو ہی کیا رہی پہلو سے  دل جانے کے بعد

نیست  دنیا  در  نگاہم  ،  نیست  عقبیٰ  در دلم
نیست چیزے دو جہاں ان پر نظر جانے کے بعد

ہے  فنا  اپنی   یقیناً    اور    بقا  ان  کی  یقیں
اب فنا کی ہے فنا  باقی سے مل جانے کے بعد

اِنّنی     عبدُ‘      ضعیفُ       اِنّہ        رَبُّ    قَوِی
ان کی قوت سے ہے سب کچھ ان سے مل جانے کے بعد

زندگی تم سے ملی ہے  جسم بھی اور جان بھی
بندگی   ہی  زندگی  ہے  بندہ   بن  جانے  کے  بعد

موت   ہو  یا   زندگی    ہو    یا     بقا   ہو    یا     فنا
ذوق کی سب منزلیں ہیں  ان سے مل جانے کے بعد

زندگی   یا   بم   ازو      یک     زندگئی  دیگرے
سب کو  زندہ کررہا ہوں ان پہ مرجانے کے بعد

اکتسابِ   نور  ہر  دم  من  زِ    نوری  می  کُنم
خود منّور ہورہا ہوں اُس  سے مل جانے کے بعد

نکتہ ء عرفانِ حق در گوشِ من نوری بگفت
آمِرا   تو او  شدی خود سے گذر جانے کے بعد
