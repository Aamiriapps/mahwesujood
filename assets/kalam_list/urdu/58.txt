                       اپنا تعارف
بظاہر   جی   رہا   ہوں  در  حقیقت   مر  رہا  ہوں  میں
مَرا  خود   سے  مگر اُن سے  یقیناً  جی  رہا   ہوں  میں

مجھے  مرنا   ہی  زیبا  ہے  انہیں جینا   ہی   زیبا   ہے
اسی باعث انہیں پر رات دن اب مر رہا ہوں میں

میں  آئینہ  ہوں  ان  کا  دیکھنے  والوں ! مجھے   دیکھو
یقیناً    اَینَما    کا    آئینہ   ہوں  حق  نما   ہوں   میں

جو راہِ  حق   میں   مارا   جائیگا   وہ   مر  نہیں  سکتا
یہ بَل اَحیاء کی منزل ہے کہ جس میں جی رہا ہوں میں

نہ   بندہ   ہوں   کی  جیسے  تم  سمجھتے  ہو  مجھے بندہ
اسی سے ہوں اسی کا ہوں اسی پر اب فدا ہوں میں

فنا   میری   بقا  اسکی   ،   ملی  مجھ  کو  بقا  اس  کی
فنا ہوتے ہوئے بھی آج تک عینِ بقا ہوں میں

نہ اپنوں نے مجھے سمجھا نی غیروں نے مجھے دیکھا
خدا  ہی  جانتا ہے  رہ  گیا  ہوں  یا  گیا ہوں میں

مرا  مسلک  نرالا  ہے  مری  حسرت  نرالی  ہے
خدا ہی پر خداہی  پر خدا ہی پر فدا ہوں میں

خدا   سے   مانگنے   والے  خدا سے   مانگتا   کیا  ہے
خدا ہی کو  خدا ہی  کو  خدا  سے  مانگتا  ہوں  میں

بِلا   (۱)   چابی  کے  آنا  مطلقاً   جائز   نہیں   رکھا
ہے چابی نسبتِ شیخ   اسی سے کھل رہا ہوں میں

سمجھ  چابی ہے  نوری اور  قرآں قفل ہے اس  کا
تو آمر اس سے کھولے جا کھلوں گا اور کھلا ہوں میں

(۱)۔ خود شناسی کا طریقہ
