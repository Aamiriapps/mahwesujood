                       تلقینِ خبر
غفلت  سے نکل کچھ  کا م بھی کر ہونا جو  نہ  تھا وہ ہو بھی گیا
اس   زندگی  کا  سب  سرمایہ  کھونا  جو  نہ  تھا  وہ  کھو بھی  گیا

اس   عالم ِ  فانی   میں  با  با   رہنے   کی  نہیں  ہے  کوئی   جگہ
بے گھر بھی گیا بے زر بھی گیا جو صاحب ِ زر تھا وہ (۱) بھی گیا

اس   زندگی  کے  اوروق  الٹ   اور   دیکھ   کیا  ہے  کیا   ابتک
غفلت   کے  تو  دن   غفلت  میں کٹے ہشیار ہوا  تو سو بھی گیا

بدکار   ہی   کیا  دکھ  پاتے  ہیں  دکھ  درد  میں نیکوکار بھی ہیں
تقدیر    میں  جو  کچھ  لکھا  ہے  ہوگا  بھی  وہی   اور  ہو  بھی  گیا

ہر   مال    یہاں   کا   فانی   ہے   ذومال    تلک   بھی    فانی  ہے
حاتم   ہی  سے  کیا  جاتا  ہے   میاں قارون  بنا  تھا   وہ   بھی  گیا

نام  اسکا بھی ہے اور اسکا بھی دونوں بھی گئے اور دولت بھی
اک  نام  پہ  رحمت   ہوتی  ہے  اک  موجب ِ  لعنت  ہو  بھی  گیا

کرتا   ہے   عبادت   تو   اپنے   ذمّے   سے   تو   فارغ   ہوتا   ہے 
خیرات  میں  تیری  نسبت  سے  رب  زمّے سے فارغ ہو بھی گیا

تجھ  سے  بہ  طفیل ِ  نوری   اب   کیا  ہو  نہیں سکتا   کیا   نہ   ہوا
کیا   شان  ہے  تیری   اے   آمر  کرتا  بھی  نہیں اور  ہو بھی  گیا

(۱) حرفِ روی یہاں اگر چیکہ واو ہونا چاہئے تھا مگر ہائے ہوزیہاں صوتی اعتبار سے واو محسوس ہورہا ہے