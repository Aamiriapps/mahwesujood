                      شکر صد شکر
فضلِ حق سے  آج  تک میں  کیا  کہوں کیا  کیا   ہوا
اس  سے  بڑھ  کر  کیا  کہوں  مردہ جو  تھا زندہ ہوا

جہل  کی  دنیا   میں  مَیں تھا مجھ کو  آتا  کچھ  نہ  تھا
اس  کے  علم  و  فضل سے  ناداں  جو تھا  دانا  ہوا

عجز تھی  اپنی  صفت اور ہم تو  کچھ کرتے  نہ تھے
اس   کی   قدرت  سے  ہمارا   بول پھر   بالا  ہوا

کچھ   نہیں    تھا    نام    اپنا   عالم ِ   امکاں    میں
جو  نہیں   تھا   وہ   ہوا   اور   جو   ہوا   اچھا   ہوا

تُو (۱) نہیں تھا اور نہیں ہے اور نہ ہوگا ایک دن
تھا   وہی   اور  ہے  وہی  اور جو   ہوا   اسکا   ہوا

قولِ  (۲)   لَولاک َ  لَما سے   شان   یہ   ظاہر  ہوئی
رب  کا  وہ   بندہ  ہوا   اور  سب  کا   وہ  مولا  ہوا

ہر   طرف (۱)  عبدِ حقیقی  کا  نہ کیوں چرچا رہے
یہ  وہ  بندہ  ہے کہ جس پر خود   خدا   شیدا  ہوا

مشلِ   احمدؐ     کائنات     ِ عالمِ      اِمکان      میں
ہو   نہیں  سکتا   نہ   کوئی   آج   تک    پیدا    ہوا

لَا  اِلٰہَ    (۲)  سے   جَلادے   پرچم   باطل کو تو
دیکھ    اِلّا اللہ    کا    قائم    جا    بجا    جھنڈا    ہوا

کر  دعا  حق  سے   ہمیشہ   استقامت   کے  لئے
مانگ  فضلِ حق  کو  با  با   دم  بہ  دم روتا  ہوا

آمرا    نوری   پیا   جب تجھ   سے   راضی   ہوگا
تجھ  سے   راضی  مصطفےٰ  ؐ   اور خالقِ   یکتا   ہوا

(۱)۔غیرِ یک زات در دہ عالم کو۔۔لَیسَ فیِ الکَائِنات اِِلّا ھُو 
 (۲)۔ نعتیہ  (۱)۔ نعتیہ  (۲)۔ مسلم سے خطاب
