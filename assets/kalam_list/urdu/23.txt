                   مریضِ عشق
کسے سناؤں کہ دل کو مرے قرار نہیں
وہ بیقرار ہوں تجھ بن مرا  قرار نہیں

مریض (۱) ہوں تو انہیں کا ہوں کشتۂ مفتوں
عیادت  ان  کی  اگر ہو  تو  مجھ  کو بار نہیں

ہنسے  گی  خلق  اگر  درد  کا کروں شکوہ
اُسے خبر ہی نہیں مجھکو جو قرار نہیں

ندامتوں میں تو ڈوبا ہوا غریق ہوں میں
وہ کیا سمجھتے  جو  خود آپ شرمسار نہیں

شہید ِ  خنجر ِ تسلیم  ہوں  وہ کشتہ  ہوں
کوئی نشان نہیں اور کوئی مزار نہیں

طبیب بن کے کوئی میرا کیا علاج کرے
مرا  مرض تو کسی پر بھی آشکار نہیں

میں  جانتا  ہوں  کہ آتش لگی ہے کیا مجھکو
تمہارے عشق کی آتش ہے یہ بخار نہیں

میں  سوا سے بہ بانگِ دہل  یہ کہتا ہوں
ہٹو  تمہاری ضرورت نہیں شمار نہیں

نظر اٹھا کے بھی دیکھوں نہیں کوئی کیا ہے
میں  جانتا  ہوں عدم  میں کوئی وقار نہیں

تری عنایتوں کی حد ہے اور نہ کوئی حساب
گناہگا روں   میں   مجھ  سا     گناہگار نہیں

ندامتوں سے جھکالی ہے اپنی گردن اب
کہ  نادمی  کے   سوا   کچھ تو اختیار نہیں

جھکا ئے سر ہیں تمہارےہی آستانے پر
جو  چاہو   تم  ہی  کر وہم کو اختیار نہیں

نہ چین ہے نہ سکوں اور نہ ہے قرار کہیں
مجاز   قید   ہے  اس  قید  میں  قرار نہیں

تمہارے ڈھونڈنے میں ٹھوکریں جو کھائی ہیں
کہاں  کہاں ہیں گرے  اور  اٹھے شمار نہیں

تمہیں سے ملنے کو اس سے ملے کہ جس میں ہے
تمہارا   نور   تو   نوری  سا  گلعذار نہیں

اسی میں  دیکھتا  آمر   ہے  رات دن تم کو
سوائے اس کے کوئی اب تو میرا یار نہیں


(۱) مطلع میں جو ضمیرِحاضر کا مرجع ہے 
وہی اس شعر میں ضمیرِ غائب کا مرجع ہے

