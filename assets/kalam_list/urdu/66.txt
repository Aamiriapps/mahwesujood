                    لائحہ ء عمل
مزاقِ   زندگی   کو    اب    بدل  کر    کام    کچھ   کرلے
کہاں  تک  نام  ڈھونڈے  گا  بس  اپنا  کام  کچھ  کرلے

گذرتے   ہی   گئے   سب دن تو غفلت میں  رہا  سوتا
ذرا ہشیار  ہوکر  اب  (۱)   وہاں  کے  کام  کچھ   کرلے

گئے دن عمر کے سارے  کے  سارے  اب  رہا  کیا ہے
گئی  سب  صبح   تیری  رہ  گئی  ہے   شام   کچھ  کرلے

بھلادے خلق  کو  دل سے   مٹادے  وہم  کے  نقشے
تو  فارغ  ہوکے  اس  کی  یاد  صبح  و  شام کچھ کرلے

حقیقت  میں  تو خاکی  ہے  بڑائی  چھوڑ دے  ساری
خدا   والوں  کا  اب  دل  سے   ذرا   اکرام کچھ کرلے

ملا  دنیا  کی  خاطر  ہر کس  و   ناکس  سے  تو  اب  تک
خدا   کے   واسطے   ملنے   کا    اب   اقدام   کچھ   کرلے

جہاں کے   حکم  مانے  پر   ملا   کیا  تجھ   کو  دیوانے
خدا   کے   واسطے   پابندئی   (۱)   احکام    کچھ    کرلے

زباں  تیری  خدا   گو  ہے  مگر  دل  میں  جدا   بُو ہے
اسی   اک  کا  ہے سب  جلوہ  کوئی  اقسام  کچھ  کرلے

خودی  کو  کھو کے  پانا  ہے  کسی میں مست رہنا  ہے
کسی  میخوار  کے  ہاتھوں   سے  لیکر  جام  کچھ  کرلے

خدا حق ، ماسوا   اس  کے  سبھی  اشکال  وہمی  ہیں
خدا   کے   واسطے  اب    تو    ہٹا    اضام   کچھ   کرلے

عدم  سے  تو  ہے  آیا  ساتھ  میں  کچھ   بھی نہیں  لایا
قِدم   سے   جو   ملا  تجھ  کو سمجھ   انعام   کچھ  کرلے

میں خود اپنے پتے سے بے خبر تھا رنج و غم میں تھا
تو   نوری بن کے  نور ِحق  کہا  اب  کام  کچھ کرلے

کہاں  جائے   گا   آمر  کون   ہے   میرے  سوا   تیرا
ادھر   کو   آ    ادھر   کو   آ    ادھر   آرام کچھ  کرلے
  
(۱)۔عالم ِ آخرت
(۱)۔احکامِ شریعت
