                         مختا رِ  غنی
تم جو  چاہو  تو شہا کیا نہیں ہوتا بولو
کون مختار و غنی تم سا ہے داتا  بولو

ہم تو بیکس ہی رہے بے سروساماں ہی رہے
کیا  کمی   تمکو   مرے   مالک   و   مولا   بولو

تمکو رکھتے ہوئے پھر غیر سے کیوں جاکے کہوں
نہ  سنو    تم   تو   مری   کون  سنے   گا   بولو

تم سے امید مری تم ہی ہو امید مری
کیا ہے  اسکے  سوا  پھر  اور سہارا بولو

ہاتھ میں سب ہے تمہارے مرے ہاتھوں میں ہے کیا
ساتھ  میں  تم   ہو  تو  کیا  ہو  نہیں  سکتا   بولو

ایک سائل تمہیں مدت سے صدا دیتا ہے
کب  تلک  تمکو پکارے  مرے مولا  بولو

جب رہے ظاہر و باطن میں تمہیں ایک دھنی
تم  نہ  دو  گے  تو   شہا  کون ہے  دیتا  بولو

نوریا   تیرے  توسط  سے   پکارا    تو  کہا
آمرا ! آمر یو ! دل میں ہے کیا  کیا بولو



