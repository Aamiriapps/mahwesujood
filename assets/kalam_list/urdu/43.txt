                 چشمِ بینا
اپنی نسبت  اور  ہے فضلِ خدا   کچھ  اور ہے
آج تک کچھ اور تھی اب تو قضا کچھ اور ہے

آج تک بھی اس جہاں میں نام کے چرچے رہے
در حقیقت کرنے   والے   کا   پتہ   کچھ   اور ہے

غفلتوں میں زندگی میں نے گذاری آج  تک
جب کھلیں آنکھیں تو دیکھا ماجرا کچھ اور ہے

’’ میرا تیرا ‘‘ میں کوئی ہے اور ’’میں تُو‘‘ میں کوئی
اِدِّعا    کچھ   اور   ہے    اور   مدعا    کچھ    اور ہے

ظاہراً   کچھ اور  ہے   اور باطناً   کچھ  اور ہے
دیدٔ حق بیں میں سلطان و گدا کچھ اور ہے

عالمِ  دنیا  ہے سارا   رنج  و   غم  میں  مبتلا 
کررہے ہیں کچھ دوا  لیکن دوا کچھ اور ہے

تُو اُسے بھلا مگر اس نے بھلایا کب تجھے
ذات  تیری اور ہے تیرا  خدا  کچھ اور ہے

ذکر بھی ہو استباقِ خیر بھی ہوتا رہے
آمر و نوری کی یہ طرزِ دعا  کچھ اور ہے
