             خلوت در انجمن
جب  اپنی  کھلیں  آنکھیں  جا نا  نہ  نظر آیا
جُز اس کے کوئی ہم میں، بستا نہ نظر آیا

اک دور  تھا  دنیا کو  آباد سمجھتے تھے
ہر طرح سےاب عالم ، ویرانہ نظر آیا

مخلوق نگاہوں میں جچتی تھی جب آتی تھی
اب  تو  کوئی  آنکھوں میں جچتا  نہ  نظر آیا

بے ذوق ہے سب عالم،بے کیف  ہے ہر ذرّہ
آبادی   کا   ہر   نقشہ   ویرانہ   نظر   آیا

کثرت سے توحّش ہے ،وحدت کی طرف رخ ہے
عالم  کا   ہر  اک  جلوہ  ،  افسانہ  نظر   آیا

اب تیری محبت میں،جلنے کی تمنا ہے
اس طرح جلوں کوئی ،جلتا نہ نظر آیا

ظاہر میں لبوں پر ہیں آثار تبسم کے
باطن میں کوئی مجھ سا  روتا   نہ نظر آیا

وحشت نے مجھے گھیرا آفاق میں انفس میں
تجھ  بِن   مرا   اب  کوئی، رَستا  نہ نظر آیا

جب دل پہ گھٹا چھائی،ہاتف سے ندا  آئی
آ   !   حال  ترا  ہم  کو  مردانہ  نظر  آیا

فیضانِ خداوندی ہر آن ہے یوں جاری
نوری   سے   جدا     آمر   ہوتا  نہ نظر  آیا

