                         فیضانِ محبت
ہم   کو   باتیں  بنانی  تو   آتی   نہیں  بات  اب  خلق  کی  دل  کو  بھاتی    نہیں
شکل و صورت میں جب یار ہی یار ہے  اس کی صورت نگاہوں سے جاتی نہیں

لاکھ    مخلوق    کھینچے    کھنچائے    تو    کیا   اب    ادا  خلق   کی   دل   لبھاتی  نہیں
ساتھ ہوکر  ہزاروں  کے پھر ایک ہےسب (۱) عدم  ہے  وجود  انکا  ذاتی  نہیں

دل  تو  ہر  دم  تمہارا   فدائی   ہوا   وہ  محبت   ہے   دل   میں   جو   جاتی   نہیں
ایک   لمحہ  بھی  ہم  تم  سے  غافل  نہیں  دنیا    آتی  ہے تم    کو   بھلاتی   نہیں

لاکھ   آجائے   دنیا   و   مافیھا  سب   دل   میں  مطلق جگہ   کچھ  بھی   پاتی   نہیں
ہوں   سراسر   خطاکار   و   بدکار   میں پھر   بھی   امیدِ  رحمت   تو   جاتی   نہیں

چیں   دل   کا   گیا   اور سکوں بھی   گیا   رات   آتی   ہے پر   نیند   آتی   نہیں
روتے   روتے   گذرتی  ہے  اب  زندگی  اب   ادائے  دعا  بھی  تو   آتی   نہیں

سر    اٹھایا     تو   نوری    پیا     آگیا     اور    کہا   آئی   رحمت   کیا    آتی    نہیں
آمر (۲) ایسا   پریشان   کیوں   ہوگیا   مجھ  سے   کروا   دعا تجھ  کو  آتی   نہیں

(۱) ممکنات کا وجود ذاتی نہیں اضافی ہے۔ممکن عدمِ اضافی کو کہتے ہیں۔
(۲) ۔حضرت نوری ؒ کا ارشاد


