                      نفسِ مطمئنّہ
سب یہ قدرت کے ہیں جلوے ہم میں کچھ ہمت نہیں
فعل   اسکا   ہے    نمایاں   خلق   میں     قوت   نہیں

ایک (۱) تو ہے جس سے ہے دل کو مرے چین اور سکوں
ما    سوا   سے    بالیقیں     بالکل   مجھے   راحت    نہیں

ہے   مرا   رحمان  تو  اور  میرا    اطمینان   تو
کونسا ہے مرحلہ جس میں تری رحمت نہیں

مل   (۲)   گیا   ایسا  خدا ، اک  دم نہیں  ہوتا  جدا
تجھ سے اک دم دل لگی کی کیا کروں فرصت نہیں

جب مری نظروں سے پردے نسبتوں کے اُٹھ گئے
دیکھتا  ہوں  لب  کشائی   کی  مجھے  رخصت  نہیں

میں  (۳)  نے تجھ  سے  دل  لگایا ،تو  ہے  میرا  دلربا
اس سے بڑھ کر میرے حق میں اب کوئی نعمت نہیں

ذرہ    ذرہ    آئینہ    اور   تو    رہا    جلوہ   نما
اب سوا تیرے کسی کی ہر طرف صورت نہیں

واسطے   نوری    پیا    کے    آمرا     تیرا      خدا
ساتھ تیرا گر نہ چھوڑے تو کوئی زحمت نہیں


(۱)۔حق تعالیٰ سے خطاب  (۲)۔اہلِ دنیا سے خطاب  
(۳)۔حق تعالیٰ سے خطاب
