                 عشق و عرفان
مجھے یاد  ہے تمہاری مری تم  سے  لَو لگی  ہے
کبھی میں سنارہا ہوں کبھی تم نے خود سنی ہے

میں نے  ماسوا کو دیکھا وہاں سر بسر ہے دھوکا
تمہیں جب بھی ہے پکارا مری ہر دعا سنی ہے

مری زندگی ہے تم سے مری زندگی میں تم ہو
جو تمہاری یاد میں ہوں یہی ذوقِ زندگی ہے

جو ہے سب کو بھول جاتا وہ خدا کو یاد کرتا
جو  امام  بن  گیا ہے  اسے  فکر ِ مقتدی  ہے

جو (۱) تو علم میں پھنسا ہے نہ سمجھ تو با خدا ہے
تُو  جو  علم  اپنا  سمجھا  تو  یہ   عینِ  مُشرِ کی  ہے

ترے (۲) دل میں خلق نا فع کہیں ضاربن گئی ہے
یہ  بِراہِمی  نہیں  ہے   یہ    تو   تیری  آزری  ہے

مری    شان     عاشقانہ    مری   چال   عاجزانہ
میں (۱) انہیں کا ہوں دِوانہ یہ ادائے آخری ہے

یہ  جہاں کے سب مناظر ہیں نظر میں آتے جاتے
مجھے  اب تو  ان  میں مطلق نظر  آتی خا لقی ہے

میں کریم ان کو بولوں کہ رحیم ان کو بولوں
اسی  آن  اُن   کی  مجھ کو نظر آتی راحمی  ہے

میں جہاں کے مالکوں کو کہیں کب نظر میں لاتا
انہیں  آئینوں  میں  اس  کی  نظر آتی مالکی ہے
 
نہ میں شاعری کے لائق،نہ میں شاعروں میںداخل
میں لکھایا  جا  رہا  ہوں  یہی  میری  شاعری  ہے

یہ   تعیناتِ   عالم    کوئی  شکل  ہو   یا    آدم
وہی (۲) اک حقیقت ان میں بہ لباسِ ظاہری ہے

کہیں (۱)ساز میں ہے تُو ہی کہیں سوز میں ہے تو ہی
میں جہاں جہاں بھی دیکھوں تری شان اک نئی ہے

مجھے  جو  ملا   ملا   ہے  مجھے  تو  نے  سب  دیا  ہے
مجھے اس سے بڑھ کے کیا ہے تری دوستی ملی ہے

مجھے اب جہاں سے کچھ بھی نہیں  واسطہ رہا ہے
میں تجھی کو دیکھتا ہوں مری چشمِ دل کھلی ہے

مرا  راستہ   یقیناً مرے  نوریا  ہے تجھ سے
اسی راہ میں علیؓ ہے اسی راہ میں نبیؐ ہے

تجھے  (۲)  ڈر  ہی  کیا  ہے  آمر  تجھے  راہ  وہ  ملی ہے
جہاں پر ولیؒ ، علیؓ ہے جہاں حق بھی ہے نبیؐ ہے



(۱) علم کو خدا کی ذاتی صفت  نہ سمجھنے والے سے خطاب
(۲) مخلوق کو بالذات نافع و ضار سمجھنے والے سے خطاب
(۳) ضرورتِ شعری کی بِنا ء پر بِراہمیی کی  بجائے
بِراہمی باندھاہے
(۱) یعنی حق تعالیٰ
(۲) یعنی حق تعالیٰ ہی کا وجود تعینات 
کی صورتوں میں ظاہر ہے
(۱) حق تعالیٰ سے خطاب۔بہ اعتبارِعینیت
ِ حقیقی اصطلاحی حق ہی ہر شئی کے ساتھ ہے
(۲) یعنی تیری راہ کی منزل وہی ہے جہاں
تمامی اولیاء ہیں اور نبیؐ اور حق بھی ہیں
