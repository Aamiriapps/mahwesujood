                           حقائق
اس (۱) وقت سے ہوں دیوانہ ترا جب مجھ کو بنا یا بھی نہ گیا
جز  تیرے  دو  عالم میں کوئی تھا  اور بسایا  بھی  نہ  گیا

لَولاکَ لَما کی بات یہیں آئے گی سمجھ  میں تیرے یقیں
بے  خاطرِ  احمدؐ جان یقیں اک   ذرہ   بسایا  بھی  نہ گیا

آنکھیں ہیں ہماری رونے کو اور جان ہماری کھونے کو
وہ چہرۂ   انور   ہائے  ہمیں رُویا   میں  دکھایا بھی  نہ گیا

اے رحمتِ عالم مجھ پہ ذرا  کر  رحم و کرم اب بہر خدا
جو درد  چھپا ہے سینے میں اب تک وہ دکھایا بھی نہ گیا

بیتاب جو ہوکر میں نے  کہا ’’ اب مجھکو بُلا‘‘ تو آئی صدا 
تُو لائقِ دعوت  ہی  کب تھا اب تک تو  بلایا بھی نہ گیا

پس دامنِ نوری تھام لیا اور نورِ نبی ؐ  کا جام لیا
خود سے گیا ان سے ملتا گیا ایسا کہ ملایا بھی نہ گیا

اب (۱) حال مرا کیا ہے یہ سنو آمر بھی نہیں نوری بھی نہیں
ہے  ایک  مگر  احمدؐ  بھی  نہیں  ایسا  کہ  نہ  آیا  بھی  نہ  گیا


(۱) ۔یعنی با عتبارِوجوددِخارجی میں اگر چہ معدوم تھا
مگر میں تیرے علم میں تیرا مشتاق و محتاج تھا
(۱)۔بہ اعتبارِ حال و وجدان از روئے معدومیتِ اضافیہ
