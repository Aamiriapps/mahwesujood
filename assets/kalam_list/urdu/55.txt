                       عشقِ معتبر
کیا   ہوگیا   دل  میرا  بتا   ہی نہیں  سکتا
کیا حال ہے اب میرا جتا ہی نہیں سکتا
 
اک لمحہ بھی دل میرا جدا تجھ سے نہیں ہے
وہ  حُسن  ہے تیرا  کہ  بھلا  ہی نہیں  سکتا

ہیں ظاہر و باطن میں ترے جلوے ہی جلوے
اب   غیر   ترا   دل  میں  سما ہی  نہیں  سکتا

یہ جان بھی قرباں ہے ترے نام پہ جاناں
یہ   پیار   کسی  پربھی  تو  آ  ہی  نہیں  سکتا

کیا  بات  ہے  اس طرح  لیا  دل  مرا  تو  نے
پہلوں میں پھر اب دل مرے آ ہی نہیں  سکتا

ہے حضرت ِ نوری سے اُسے کتنی عقیدت
آمر   تو   کسی   کو  یہ  بتا  ہی  نہیں  سکتا
                      
