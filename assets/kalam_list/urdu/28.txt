                ربطِ محکم
نگاہ  عالم سے پھیر لی ہے تمہارا   درشن  کیا  کریں  گے
جھکا دیا سر تمہارے در پر تمہیں کو سجدے کیا  کریں گے

کوئی ہمیں اب  بگاڑے  گا  کیا   کوئی ہمیں اب  بنائے  گا  کیا
یہ موت بھی ہم کو کیا کرے گی تمہیں سے اب  ہم جیا کریں گے

تمہاری  قدرت  میں  کیا  نہیں ہے نَعَم یقیناً ہے  لا نہیں ہے
کسی سے کیا لینا تم سے لیںگے جہاں میں سب کو دیا کریں گے

دجود کی سیر میں رہیں گے ہمیشہ ہم خیر میں رہیں گے
ہر  اک  تجلی  کے  مرتبہ  کو  سمجھ سمجھ  کر  ملا  کریں گے

یہ حکمتیں (۱) ہیں گناہ گارو ! کریم کو تم قریب کرلو
کریم   بو لو   رحیم  بولو  غفور بولو سنا کریں گے

تمہارے زخمِ جگر کی حالت سناؤ ان کو دکھا ؤ ان کو
طیب (۲) وہ ہیں حکیم وہ ہیں معالجہ وہ کیا کریں گے

نگا ہیں (۱) اب ان کو ڈھونڈتی ہیں صدائیں ان کی ہی گونجتی ہیں
انہیں  پہ  مرنے  کی  ہے  تمنا  یہی  تمنا  سدا   کریں  گے

شرابِ عرفاں سے مست ہیں ہم انہیں کے وجداں سے ہست ہیں ہم
ازل  سے  مستِ  الست  ہیں ہم  جہاں کولے کر بھی  کیا  کریں گے

طریقہ ء وصلِ حق  بتاؤں کہاں تلک میں تجھے جتاؤں
تو اہلِ حق کا پکڑلے دامن پتے خدا کے دیا کریں گے

تُو ہی بتا  آمر ایسا ہادی کہ جس نے تجھ کو ہے رہ  دکھادی
جنہیں بھی نوری پیا ملیں گے وہ حق کا درشن کیا کریں گے

 (۱) ۔گناہگاروں کو تلقینِ توبہ
(۲)۔ شافیٔ حقیقی حق تعالیٰ ہی ہیں
اور ہر  مصیبت کو دور کرنے پر وہی
بالذات قادر ہیں
 (۱) ۔حق تعالیٰ ہی کا نام ہر شخض کے  وِر
دِزبان ہوتا ہے اور اِذانوں میں بھی نامِ
خدا لیا جاتا ہے۔وہ کونسی جگہ ہے جہاں
حق تعالیٰ کے نام کی صدائیں بلند نہیں ہوتیں
