                    حیرتو ں کا سفر
 سوا  اس  زندگی کے  آ  بتادوں زندگی بھی ہے
عجب  عالم  ہے  اسکا  اور  الگ  بندگی  بھی  ہے

جوابِ  لن ترانی  سے  نہ  ہو  مایوس اے سائل
ولٰکن  سے  یقیناً   اس  طرف   آمادگی  بھی   ہے

تجھے   منشائے  حق   کا   عین   بننا   آ   نہیں سکتا
اسی  خاطر  کسی  بندے  کی  کرنی بندگی بھی ہے

وہی راز  و  نیازِ عشق  کی منزل سے  واقف  ہے
کسی   وارفتہ ء   حق  کی جسے   وارفتگی  بھی ہے

کِھلا تا    ہے   پِلاتا   ہے   جِلاتا   ہے خدا تجھ کو
اسی کے زیرِ احساں زندگی اور مردگی بھی ہے

گذر   اس    مادّیت  سے  نظر  کر  ماورا  اس کے
اسی میں رہروی بھی ہے اسی نؤمیں رہبری بھی ہے

اسی   کا   نام   مرنا  ہے  اسی  کا   نام  جینا  ہے
فنا میں زندگی بھی ہے بقا میں زندگی بھی ہے

اسی  منزل  بہ  منزل سیر میں آگے تو بڑھتا جا
ولی  ؒ کی اور علی ؓ کی اور نبی ؐ کی رہبری بھی ہے

حقیقت مصطفیٰ  ؐ کی خود  وہ  جانے یا خدا  جانے
خدائی ساری بس اک جلوہ گاہِ احمدی بھی ہے

جو  تجھ  کو   تربیت  شیخِ   طریقت   کی  میسر   ہو
ہراک آیت میں دیکھے گا نبی ؐ کی برتری بھی ہے

