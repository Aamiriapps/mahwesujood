حالِ بِسمل
تمہیں پر رات دن شیدا مرے اقا مرا دل ہے
بہت بیتاب ہوں دردِ جگر سے حالِ بسمل ہے

کوئی ہو یا نا ہو تم ہو  تمہاری ہی مجھے دھن ہے
تمہارے  غیر  کا  اب  تذکرہ بھی سمِّ  قاتل ہے
 
جہاں سے اور جہاں والوں سے مجھ کو واسطہ کیا ہے
کسی  کو  فکرِ  روزی  ہے  کوئی  محوِ  مشاغل  ہے

کسی کو کیا سناؤں اور کوئی کیا سن سکے میری
تمہارے ماسوا میں کون کچھ سننے کے قابل ہے

جو بحرِ ماسوا ہے اس میں اب ہر دم تلاطم ہے
سکون و امن کا میرے لئے تیرا ہی ساحل ہے

کوئی  طالب  ہے  دنیا  کا  کوئی  طالب  ہے  عقبیٰ  کا
میں کس کی ہوں طلب میں دیکھ لو حاظر مرا دل ہے

اگر دو  یا  نہ دو مرضی تمہاری تم تو مالک ہو
مگر اس آستانے سے نہ جائے گا وہ سائل ہے

کوئی  اب  قابلیّت مجھ میں باقی ہی نہیں آقا
توسّط  کے لئے نوری پیا بس ایک قابل ہے

اُسی کے واسطے سے کچھ مری اب سن بھی لے مولا 
تو  بو لے  آمِرا   یہ  بات  بس  سننے  کے  قابل  ہے


