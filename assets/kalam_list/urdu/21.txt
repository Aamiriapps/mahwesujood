             حجابِ نور
جس کو تمہارا  ہو پتہ اسکا کہیں پتہ نہیں
اس کی نگاہ میں کوئی غیرِ خدا رہا نہیں

اب  تو  حجاب  آپ  سے  باقی   کوئی  رہا  نہیں 
ساری زمیں ،زمیں نہیں  اور آسماں ، سما نہیں

تم سے کمال  ہے ہمیں تم سے جمال ہے ہمیں
وہ  بے  کمال  رہ   گیا  تم سے جو خود  ملا نہیں

ساری دوئی تھی ذہن کی اور خود خودی تھی وہم کی
جب  یہ  نہیں  تو  تم  رہے  اپنا  کہیں  پتہ  نہیں

تیری قسم ہے تجھ کو اب تو ہی بتا ہے کون رب
جائے   کدھر  ترا    گدا   تیرے سوا   خدا   نہیں

تم ہو غنی فقیر ہم تم ہو دھنی غریب ہم
تم ہی ہو ایک آسرا اور کوئی آسرا نہیں

نوری کا واسطہ تمہیں دیکر منا ہی  لونگا میں
تم ہی کہوگے آ ! کوئی میرے سوا ترا نہیں

میری   تڑپ   پہ   آمرا     اُن   کو  جو  رحم  آگیا
بول اٹھے رورہا ہے کیوں راضی ہوں میں خفا نہیں


