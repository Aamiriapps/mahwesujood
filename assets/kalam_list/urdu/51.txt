                               دوامِ حضور
مرے ساتھ جب ہے مرا خدا مجھے کیا کمی مجھے کیا نہیں
مجھے مل گئے ہیں جو مصطفےٰ  ؐ مجھے کیا کمی مجھے کیا نہیں

مری چشمِ تر کی ضیا ہیں وہ مرے ہر مرض کی دوا ہیں وہ
مجھے   یاد   ہے   تو   یاد   ہے    مرا    ذکر   اسکے   سوا  نہیں

کوئی   آیا   اپنا    بھلا   کیا   جو   نہ   آیا   اپنا برا کیا 
مجھے اب کسی کا گلہ نہیں مجھے کیا کمی مجھے کیا نہیں

مری (۱) آنکھوں میں کوئی اب نہیں سوا ان کے کوئی بھی رب نہیں
مرا   کوئی   ان  کے  سوا   نہیں   کوئی   اور میرا   خدا   نہیں

میں رہوں تو مجھ سے ہیں زحمتیں نہ رہوں تو ان کی ہیں رحمتیں
اسی     واسطے   میں   رہا   نہیں   تو  کہیں بھی   میرا    پتہ  نہیں


 (۱) ۔یعنی ہستیٔ موہوم کو ہستیٔ حقیقی میں محوکردے
