                                                                                   شکرِ نعمت
مرے   عمل   کا    نہ   معلوم   کیا   صلہ  ہوگا
جہنمی   بھی   کوئی   مجھ   سے    کیا   برا   ہوگا

عمل   پہ   کچھ  نہیں  دار  و  مدار   رحمت   کا
تمہارے   فضل   و   کرم  سے  مرا  بھلا ہوگا

ملا  جو کچھ ہے  وہ  تیرے کرم  کا صدقہ ہے
وگرنہ   ہم   سے   فقیروں   کا  حال  کیا ہوگا

مدارِ  زندگی   ظاہر   میں  بس  ہوا   پر  ہے
یہ   رُک   گئی   تو   کوئی   لمحہ   بھر  جیا ہوگا

اگر نہ شمس و قمر ہوں اگر نہ ہوں تارے
جلے   گا    کیا   وہ   جو   مخلوق   کا   دِیا   ہوگا

ہزار  بار   برائی  کی   میں  نے  کوشش  کی
ترا   کرم   جو   بچائے   تو  کب   بُرا   ہوگا

جہاں نے اس کا ہر اک  طور سے  برا  چاہا
خدا  کے   فضل سے   آمر  کہاں  برا   ہوگا
