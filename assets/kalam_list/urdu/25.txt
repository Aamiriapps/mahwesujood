  عزائم
نہ  دیکھے ہوئے جو ہیں دیوانے اُن کے اگر دیکھ لیں گے تو کیا کیا کریں گے
خدا   اور محمدؐ  کے جلوے ہیں سارے  یہی دیکھتے ہیں دیکھا یا  کریں  گے

ہو نورِ  نظر  تم ،ہو  عینِ نظر  تم،ہو  ناصر میں تم، اور منظر میں بھی تم
ہو منظور اب تم، نہ کچھ دور اب تم تمہارا ہر اک سو نظارا کریں گے

جوزخم ِ جگر ہم نے کھائے ہیں اب تک کہاں وہ کسی کو دکھائے ہیں اب تک
تمہاری ہی رحم  و   کرم  کا  ہو  مرہم  تمہیں کو جگر ہم دکھایا  کریں گے

یہ عالَم اگر مل گیا بھی تو کیا ہے میں سمجھوں کہ اندھے کو منظر ملا ہے
چراغِ ہدایت جنہیں مل  گیا  ہے جدھر  رخ  کریں گے اجالا کریں گے

تجھے  اَینَما   کی سنائی ہے  آیت  فَثمَّ  میں تجھکو  دکھائی  ہے  صورت
تُو پڑھتا تو ہےدیکھتا کیوں نہیں ہے ادھر آتجھے ہم دکھایا کریں گے

توکّل  کی منزل میں مَیں نے ہے دیکھا  تماشا  عجب ان  کی  رزاقیت کا
وہ (۱) ہاتھوں سے اپنے کھلاتے ہیں مجھ کو اگر تم بھی آؤ کھلایا کریں گے

نہیں ہیں عمل کچھ دکھانے کے قابل اگر ہیں عمل تو چھپا نے کے قابل
مگر   ایک   تو  ہے  دکھانے  کے   قابل   تجھے   نوریا   ہم  دکھایا  کریں گے

اسی  پر  خدا  بھی  کہے  آمرا    اب  ترا   پار  بیڑا  کیا  ہم نے جابس
علیؓ ہوں گے اس دم محمدؐ  بھی ہوں گے خدا سے مجھے وہ ملایا کریں گے

(۱) یہ احوال و مواجید ہیں
