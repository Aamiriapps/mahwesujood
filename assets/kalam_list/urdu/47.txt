                                                    سرمایہءحیات
اب زندگی میں رات دن تیرا ہی تذکرہ کروں
میرا  تو    کچھ نہیں  رہا  تجھ  پہ  ترا  فدا  کروں

مجھکو   سمجھ کے  با  خدا   کہتے  ہیں سب  کہ کر دعا
کیا منہ دکھاؤں میں تجھے کیا ہوں جو میں دعا کروں

ہوں میں بھکاری ذات میں رکھتا ہوں تجھ کو ساتھ میں
تجھ   سے   ہی  مانگ  مانگ  کر لیتا  رہوں  دیا   کروں

ہوں  میں  فقیر تُو غنی تجھ سا   کوئی  نہیں  دھنی
تیرے ہی در کی بھیک پر جیتا ہوں اور جیا کروں

ایسی نماز کیا پڑھوں جس میں ترا پتہ نہ ہو
جس میں نہ تُو مجھے ملے ایسی نماز کیا  کروں

میرا کہوں تو جرم سب آئیں گے تب حساب میں
میرا  یا  تیرا کیوں کہوں میں بھی نہیں کہا  کروں

مرنے کا خوف بھی  گیا جینے کا شوق بھی گیا
خود سے فناہوا کروں ان سے بقا لیا کروں

اک   زندگی   ننی  ملی    لیکن    خودی   نہیں  ملی
ہاتھوں سے ان کے اب مجھے جو بھی ملے لیا کروں

دل  کی  پکار  ہے  یہی  دار  و  مدار  ہے  یہی
تیرے لئے جیا  کروں  تیرے لئے مرا کروں
 
نوری سے لے کے نور کو  دیکھا  کروں حضورؐ  کو
اس   آئینے   کو   آمرا   ہر    لمحہ میں   تکا  کروں
