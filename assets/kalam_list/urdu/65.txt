                        دُعا
کچھ سن بھی لے ہماری او ! سب کی سننے  والے
کب   سے  سنارہے   ہیں  تجھ  کو  سنانے والے

دل  دکھ  رہا  ہے  بے  حد حالت بُری بنی  ہے
اب   رحم  کر  خدایا   او   !   رحم  کرنے  والے

جو  بھی  عمل  ہوئے  ہیں بگڑے  ہوئے  ہیں
اب فضل ہم پہ کردے او ! فضل کرنے والے

جو کچھ  کیا  ہے  ہم  نے  وہ  سامنے  ہے  تیرے
اب  عفو   کردے   آقا   او  عفو  کرنے   والے

عاجز ہیں  بے  نوا  ہیں در کے ترے  گدا ہیں
اپنی رضا کے صدقے دے سب کو دینے والے

اب  اپنے  دل سے  آمر  کر  پھر  رجوع  ِکامل
پھر   تو    پکار   اسکو    او   عفو    کرنے   والے

تا  فضل پر وہ   آئے اور تجھ  کو یوں سنائے
جا  بخش دیں خطائیں  رورو  کے کہنے  والے
