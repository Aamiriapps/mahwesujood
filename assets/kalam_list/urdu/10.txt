شرابِ عرفان 
سنبھل  سنبھل کر تمہیں سے پو چھوں شراب تم نے پلائی کیا ہے
نہ   ہم   رہے   اور   نہ    وہم    باقی  نگاہ  تم  نے  لڑائی  کیا ہے

جلے ہیں ہم عشق میں تمہارے مشالِ پروانہ عاشقانہ
کسی نے پوچھا تلک نہیں ہے کہ حال تیر ا فدائی کیا ہے

جہاں نے مجھ کو بہت ہے دیکھا کہ ابتدا کیا تھی انتہا کیا
سنوارا   نوری  پیا نے مجھ کو وگرنہ میری کمائی کیا ہے

کرم  ہے اسکا   کہ اس نے مجھ کو عدم دکھایا  قِدم  دکھایا
کہ علم وہ دیدیا ہے جس سے سمجھ رہا ہوں خدائی کیا ہے

کریم تجھ کو ہے  واسطہ اب ترے ولی کا ترے نبیؐ   کا
انہیں کی خاطر تو عفو کردے وگرنہ مجھ میں بھلائی کیا ہے

کسی کو ہے جستجوئے دنیا کسی کو ہے آرزوئے عقبیٰ
تو  مدعا  ہے  تو آرزو ہے سوا  ترے یا الہٰی  کیا ہے

قبولیت کا ہے وقت آمر دعا سے کیوں اب نہ کام  لے لوں
فدائے  نوری  ہو  جان میری  وگرنہ   پھر  حق ادائی کیا ہے
