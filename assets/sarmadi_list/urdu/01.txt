میرے (۱) دل کے قرار اور مری آرزو
رکھ لے دونوں جہاں میں مری آبرو
تیری خاطر میں پھرتا ہوں اب کو بکو
اللہ ُ کے سِوا کچھ نہیں جستجو
اللہ ُ اللہُ اللہُ اللّٰہُ 

          اَلرَّحْمٰنُ
(۲) اب تلک ذات ہی کی سنی ہے خبر
بعد اسکے صفت کی ہے پھر رہ گذر
اک چھپے اک نظر آئے در ہر نظر
پوچھ رحمان کی گر ملے باخبر
 مان رحمان کولَا شَرِیکَ لَہُ
اللہ ُ   اللہ  ُ  اللہ ُ   اللہُ 

اَلرَّحِیْمُ 
اے مرے رحماں چھپنے والے میاں
جس طرح جسم میں چھپ گئی میری جاں
تیرے فیضان ہی سے ہے سب کچھ عیاں
رحم کن جانِ ما  ! شَو بمن شَو عیاں
جانِ ہر خوبرو جلوہ کن روبرو
اللہ ُ   اللہ  ُ  اللہ ُ   اللہ ُ

اَلْمَلِکُ
ایں ملِک (۱) ہست گدا آں ملِک ہست خدا
ایں گہے بادشاہ یا گہے خود گدا
اقتدارش (۲) بہ ہر چیز ہست برملا
ہر چہ خواہد کند در سزا و جزا
کائناتِ جہاں ہست در دستِ او
اللہ ُ   اللہ  ُ  اللہ ُ   اللہ ُ  

 اَلْقُدُّوْسُ ُ
پاک ہے ذات اس کی ہر اک عیب سے
وہ جو چاہے کرے عالمِ غیب سے 
اس پہ ایمان لا اور نکل ریب سے
 خوش نصیبی ملے اور بچےخیب سے
تازغیبش کُشا ید در خیر اُو
اللہ ُ   اللہ  ُ  اللہ ُ   اللہ ُ

         اَلسَّلَاَمُ
اَلسّلَاَمُ عَلَیکَ میں کیا راز ہے
حق کے ملنے کی بس اس میں آواز ہے
کہنے والے میں پہلے وہ مساز ہے
اور جوابی میں بھی وہی غمَّاز ہے
تو ہی تو کی ہے یہ با ہمی گفتگو
اللہ ُ   اللہ  ُ  اللہ ُ   اللہ ُ

           اَلْمؤمِنُ
کون دے گا ہمیں امن دردو جہاں
کس کو معلوم ہوگا یہ دردِنہاں
تو ہی مومن ہمارا یہاں اور وہاں
دوجہاں میں ہمیں بس ہے تیری اماں
امن تجھ سے ہے ملتا کہ مومن ہے تُو
اللہ ُ   اللہ  ُ  اللہ ُ   اللہ ُ

        اَلْمُھَیْمِنُ
تیری نگرانیوں میں رہوں میں سَدا
بے خبر کی خبر رکھنے والے خدا
تو بچاتا رہا تو میں بچتا رہا
ہوں میں اس ہیمنت پر ہمیشہ فدا
اپنے کیا غیروں کا بھی مُھَیمِن ہے تُو
اللہ ُ   اللہ  ُ  اللہ ُ   اللہ ُ

            اَلْعَزِیْزُ ُ  
معنٰی اک قدرت ِ حق کا بھی ہے یہاں
آبتاؤں تجھے راز اک میں یہاں
تیرے بس میں نہیں ہے تیری کچھ اماں
کوئی بچ ہی نہ سکتا یہاں یا وہاں
جان لے اُس کی قدرت سے بچتا ہے تو
اللہ ُ   اللہ  ُ  اللہ ُ   اللہ ُ

        اَلْجَبَّارُ
فہمِ جَبَّار کو اب سمجھ لے ذرا
تانہ ہو فہم میں تجھ سے کوئی خطا
تو جہت ظلم کی اس میں ہر گز نہ لا
جبرِ خلق ہے جُدا اور خدا کا جُدا
اس کی جبّاریت کو سمجھ عدل تو 
اللہ ُ   اللہ  ُ  اللہ ُ   اللہ ُ

            اَلْمُتَکَبِّرُ
پھر تکبّر کی رہ کو سمجھ کرگذر
اس صفت میں نہیں ہے کسی کا گذر
عبد کرتا ہے تو ہے خطا سربسر
وصفِ ابلیس میں غور سے کر نظر
کبریائی یقیناََ سزاور اُو 
اللہ ُ   اللہ  ُ  اللہ ُ   اللہ ُ 

        اَلْخَالِقُ
عالمِ خلق ہے روبرو ہی  ترے 
سب زمیں آسماں کے ہیں دفتر کُھلے
چاند سورج ستارے چمکتے ہوئے
بحرو بر ہیں ہزاروں میں آئے گئے
خلق آئینۂ ِ خالق ست اے کُفو
اللہ ُ   اللہ  ُ  اللہ ُ   اللہ ُ 

     اَلْبَارِی
باری ایسی صفت کو تو بس جان لے
جس میں نسبت نہیں اس کو پہچان لے
قدرت ِ حق کو بالکل یہاں مان لے
آدم و حوّا عیسیٰ کو تو جان لے 
بے پدر جلوۂ حق رہے روبرو
اللہ ُ   اللہ  ُ  اللہ ُ   اللہ ُ 

              اَلْمُصَوِّرُ
 اس کی صورت گری سے ہے صورت بنی
یعنی بے صورتی کی ضرورت بنی
جلوہ ہائے دو عالم کی صورت بنی
صورت ِ آدمی جیسی مورت بنی
ورنہ ہوتے کہاں یہ حیں ماہرو 
اللہ ُ   اللہ  ُ  اللہ ُ   اللہ ُ 

        اَلْغَفَارُ
مغفرت کے لئے اس کا در ہے کُھلا
اے گنہ گار تو در بدر کیوں چلا
ٓٓآسنا اس کو تو جو ہوئی ہے خطا
سر جھکا  گِر گڑا ، آہ کر تلملا
بول غفّار تو اور ستّار تو
اللہ ُ   اللہ  ُ  اللہ ُ   اللہ ُ 

     اَلْقَھَارُ
قہر (۱) سے اس کے کوئی نہیں بچ سکا
ہوکے مقہور رہ جائے شاہ و گدا
اس کی قہّاریت کا عجب دبدبہ
کیا بچے گا بچائے گا کوئی گدا
اَلا ماں اَلاماں کی ہے بس گفتگو
اللہ ُ   اللہ  ُ  اللہ ُ   اللہ ُ 

       اَلْوَھَابُ
بے طلب بے کسب جو مِلا یا ملے
وصف ِ وہّاب کے ہم کو صدقے ملے
سارے اعضاملے اور دل و جاں ملے
وصف ِ  وہّاب ہی کے ہبے ہیں ملے 
ہم عدم تھے کیا  جس نے موجود تو
اللہ ُ   اللہ  ُ  اللہ ُ   اللہ ُ 

        اَلزَّزَاقُ
سارے عالم کی روزی ترے در سے ہے 
بھیک شاہ و گدا کو ترے گھر سے ہے
نہ کسی زور سے نہ کسی زرسے ہے
نہ عرض سے ہے کچھ اور نہ جو ہر سے ہے
دینے والا تو ہی لینے والے سَبھُو
اللہ ُ   اللہ  ُ  اللہ ُ   اللہ ُ 

         اَلْفَتَّاحُ
فتح و نصرت  کے در ہیں تجھی  سے کھلے
بند تھے سارے جب تو نے چاہا کھلے
تو اگر بند کر دے تو پھر کیا ملے
کھول فتّاح ِ عالم !ہمیں کچھ ملے
بند کرنے میں تو کھولنے میں بھی تو
اللہ ُ   اللہ  ُ  اللہ ُ   اللہ ُ 

      اَلْعَلِیْمُ
جہل بس ہم میں ہے علم سب تجھ میں ہے
علم جو ہے وہ ہم سے نہیں تجھ سے ہے
بے خبر کو خبر بالیقیں تجھ سے ہے
ظلمتیں ہم سے ہیں نور سب تجھ سے ہے
بے خبر کی خبر کے لئے بس ہے تو
اللہ ُ   اللہ  ُ  اللہ ُ   اللہ ُ 

      اَلْقَابِضُ
تیرے  قبضے سے باہر نہ کوئی رہا
تیرے  قبضے میں سب اور تو ہی ہے خدا 
تیرے قبضے میں ہے سارا عالم گدا
تو جو چاہے وہ ہوا اور جو چاہا ہوا
اس لئے بیکسوں کا مددگار تو
اللہ ُ   اللہ  ُ  اللہ ُ   اللہ ُ 

      اَلْبَاسِطُ
یَقبِض ُ یَسبِطُ تیرے افعال ہیں
(۱) ہم سے کیا ہو سکے ہم تبہ حال  ہیں
تیرے قبضے میں انفس ہیں اموال ہیں
سب  مشیّت تری ہم کو پا مال ہیں
قبض میں بھی ہے تو بسط میں بھی ہے تو
اللہ ُ   اللہ  ُ  اللہ ُ   اللہ ُ 

       اَلْخَافِضُ
پست کردے جسے چاہے اور خستہ حال
تیرے آگے کسے گفتگو کی مجال 
جھکنے والے کو جھکنے میں کیا ہو ملال
تیرے آگے سبھی جھک گئے ذوالجلال
ہم تو سب  جھک گئے اب اٹھائے تو تُو
اللہ ُ   اللہ  ُ  اللہ ُ   اللہ ُ 

      اَلرَّافِعُ
تو جسے چاہے کردے بلند اے خدا
ہم سے کیا ہو سکے جب کہ ہم ہیں گدا
تیری رفعت پہ صدقے ہوں شاہ و گدا
تن فدا من فدا جانِ جاں سب فدا
تیری رفعت کو جانے تو بس تو ہی تو
اللہ ُ   اللہ  ُ  اللہ ُ   اللہ ُ 

   اَلْمُعِزُّ
تو مُعِزِّ حقیقی ہے عزّت تری
جس کو چاہے تو کردے عطابرتری
تیرے بن ہم میں کچھ بھی نہیں بہتری
ذِلتّوں میں ہیں ہم تجھ سے ہے سروری
تو مُعِزِّ حقیقی ہے تجھ میں عُلُو
اللہ ُ   اللہ  ُ  اللہ ُ   اللہ ُ 

         اَلْمُذِلُّ
ہے مُذل تو یقیں ذلّتوں سے بری
ذات میں تیری بالکل نہیں کمتری
غیر تیرا کرے کیا تری ہمسری
ہم میں عزّت تری ،ورنہ ذلت بھری
عزتیں ہیں تری عزتوں میں ہے تو
اللہ ُ   اللہ  ُ  اللہ ُ   اللہ ُ 

    اَلسَّمِیْعُ 
تو ہے شنوا یقیناََ سمیع ہم نہیں
تو سنے ہم سنائیں تو کچھ غم نہیں
تجھ سا شنوا ملے تو ہمیں کم نہیں
ماسوا تیرا کیا سن سکے دم نہیں
ہم سنائیں تجھے اور شنوا ہے تو
اللہ ُ   اللہ  ُ  اللہ ُ   اللہ ُ 

      اَلْبَصِیْرُ
ہے بصارت تری اور ہم بے بصر
دید تیری یقینی ہےہم بے نظر
یہ نظر بھی تو نابینا ہے سر بسر
تیری بینائی میں کب کسی کا گذر
دیکھتا بھی ہے  تو اور دکھاتا بھی تو
اللہ ُ   اللہ  ُ  اللہ ُ   اللہ ُ 

     اَلْحَکَمُ
تو حَکَم ہے ترا فیصلہ بھی حکم
تیرے آگے سبھی ہیں یقیناََ عدم
فیصلے میں ترے کون مارے گادم
کس کو دم تو قدم ہے یقیں ہم عدم 
تو حَکَم ہے حقیقی خدائے عفُو
اللہ ُ   اللہ  ُ  اللہ ُ   اللہ ُ 

   اَلْعَدَلُ
تو عدل  تیرا انصاف ہے سب اٹل
ظلم سے تو بری ہے اَعَزّ و اَجَل
فضل یا عدل کرتا ہے تو اے عدل
فضل ہے سر بسر ہم میں کیا ہے عمل
عدل میں بھی ہے تو فضل میں بھی ہے تُو
اللہ ُ   اللہ  ُ  اللہ ُ   اللہ ُ 

    اَلْلَطِیْفُ
لطف تیرا ہر اک پر ہر اک آن ہے
تیرے الطاف سے جسم میں جان ہے
منکرِلطف ہے تو وہ شیطان ہے
تیرے الطاف ہیں اور تو رحمان ہے
ہے لطیف و لطافت بھی لطف بھی تُو
اللہ ُ   اللہ  ُ  اللہ ُ   اللہ ُ 

     اَلْخَبِیْرُ
تو خبیرِ دو عالم ہے ہم بے خبر
ذرّہ ذرّہ کی تجھکو ہے ہر دم خبر
کوئی ہو در سفر یا کوئی در حضر
سارا عالم ترے علم میں محتفر
ہے خبیرِحقیقی تو بس تُو ہی تُو
اللہ ُ   اللہ  ُ  اللہ ُ   اللہ ُ 

     اَلْحَلِیْمُ
بُردباری تری کوئی کیا جانتا
حِلم تیرا کوئی کب ہے پہچانتا
منکرِحق ہے جو پھر نہیں مانتا
پھر بھی درسے تو اس کو نہیں راندتا
مقتدر ہوکے بھی ہے حلیم ایسا تو
اللہ ُ   اللہ  ُ  اللہ ُ   اللہ ُ 

        اَلْعَظِیْمُ
ہے بزرگی میں یکتائے عالم تو ہی
سب حقیر و ذلیل اور اعظم تو ہی
خالق جز وکل رَبِّ آدم تو ہی
حَاکِم ُ الحُکماَ  ٔ اور اَحکَم نو ہی
ہے عظیم دوعالم بھی عظمت بھی تو
اللہ ُ   اللہ  ُ  اللہ ُ   اللہ ُ 

     اَلْغَفُوْرُ
پھر دوبارہ درِمغفرت کھل گیا
اس کو سن کر مرے صدرسے دل گیا
میں ملا تونہیں وہ مجھے مِل گیا
دل جگر میرے سینے میں بس ہل گیا
ہے غفوری تری مغفرت میں ہے تو
اللہ ُ   اللہ  ُ  اللہ ُ   اللہ ُ 

       اَلشَّکُوْرُ
شاکروں کی تو ہی قدردانی کرے
ناقصوں پر بھی تو مہربانی کرے
فعلِ محبوب کو جاودانی کرے
اس کو بھی دے جزا جوزبانی کرے
ہے شکور ِحقیقی شکور ایسا تو
اللہ ُ   اللہ  ُ  اللہ ُ   اللہ ُ 

        اَلْعَلِی
تو بلند اور برتر تری ذات ہے 
سب سے اعلیٰ و افضل تری ذات ہے
تو رفیع المراتب و درجات ہے 
سب میں ہوتے ہوئے بھی الگ ذات ہے
ہے علو مرتب اور بلند ی بھی تو
اللہ ُ   اللہ  ُ  اللہ ُ   اللہ ُ 

       اَلْکَبِیْرُ
ہے کبیری تری کبریائی تجھے
سب میں تیرے گدا اور خدائی تجھے
(۱) اکبریت کی شان سب سہائی تجھے
تجھ سے ادنیٰ ہیں سب ہے بڑائی تجھے
ہے بڑے سے بڑا ہر بڑائی میں تو
اللہ ُ   اللہ  ُ  اللہ ُ   اللہ ُ  

    اَلْحَفِیْظُ
حفظ تیرا ہر اک طور ہرآن ہے
تو نظامِ جہاں کا نگہبان ہے
ہر طرح سے ہمیں تیرا حفظان ہے
ہر بلا سے بچائے تو نگران ہے
ظاہراََ باطناََ ہے حفیظ ایسا تو
اللہ ُ   اللہ  ُ  اللہ ُ   اللہ ُ 

     اَلْمُقِیْتُ
بس سبھی کو کھلاتا پلاتا ہےتو
رزق دے کر یقیناََ جلاتا ہے تو
نہیں بھو کا کسی کو سولاتا ہےتو
اور مقیتِ دوعالم کِھلاتا ہے تو
ہے مقیتِ حقیقی تو،رزاق تو
اللہ ُ   اللہ  ُ  اللہ ُ   اللہ ُ 

    اَلْحَسِیْبُ
حَسبُنَااللہ ُ کی بس ہمیں اک صدا
کم نہیں یہ کرم کم نہیں یہ عطا
دو جہاں لے کے بھی کیا کرے گا گدا
وہ اگر مل گیا تو ہواس پرفدا
مَن تَوَکَلّ عَلَی اللہ ھُوَحَسبُہُ
اللہ ُ   اللہ  ُ  اللہ ُ   اللہ ُ 

    اَلْجَلِیْلُ
  ہے جلالت تری تو ہے رَبِّ جلیل
تیرے آگےنسبھی ہیں حقیر و ذلیل
ذوالجلالی تری شان ہے اے جمیل
تیری جاہ و جلالت ہے بس بے مشیل
ہے  جمال و کمال و جلالت  میں تو
اللہ ُ   اللہ  ُ  اللہ ُ   اللہ ُ 

        اَلْکَرِیْمُ
اے کرم کرنے والے کرم کر ذرا
ہم ٖ غریبوں کی سن اے کریم اب دعا
اب تلک صدقہ تیرے کرم کا ملا
تیرے ملنے کا اک رہ گیا مدعا
بس کرم اتنا ہو کے ملے ہم کو تو
اللہ ُ   اللہ  ُ  اللہ ُ   اللہ ُ 

اَلرَّقِیْبُ
تو نگہبان ہے تو سب آسان ہے
ورنہ سارا جہاں بس ہر اسان ہے
یہ رقیمی تری ہم پہ احسان ہے
بس یہی امن ہی ساز و سامان ہے
تو نگہباں ہے جب کیا ہو خوف ِ عدو
اللہ ُ   اللہ  ُ  اللہ ُ   اللہ ُ 

    اَلْمُجِیْبُ
تو مُجیب ِ حقیقی دعائوں کا ہے
بے کسوں کی پکاروں صدائوں کا ہے
سننے والا امیروں ، گدائوں کا ہے
دور و نزدیک کی سب ندائوں کا ہے
میری بھی سن دعا سننے والا ہے تو
اللہ ُ   اللہ  ُ  اللہ ُ   اللہ ُ 

      اَلْوَاسِعُ
تجھ سا واسع کوئی بھی نہیں اے خدا
وسعتیس تجھ میں ہیں اور تو دے رہا
تجھ میں تنگی نہیں نام کو بھی ذرا
گر تو چاہے جہاندار ہو بے نوا
وسعتوں میں بھی تو اور واسع بھی تو
اللہ ُ   اللہ  ُ  اللہ ُ   اللہ ُ 

    اَلْحَکِیْمُ
حکمتیں تجھ سے ہیں تو حکیم ِجہاں
تیری حکمت سے روشن ہے سارا جہاں
 بر عقول ِ جہاں ہست پر تو فشاں
ہست از تو علوم و عقول ِ جہاں
سب حکیم ِ مجازی ، حقیقی ہے تو
اللہ ُ   اللہ  ُ  اللہ ُ   اللہ ُ 

    اَلْوَدُوْدُ
تو ودود و ولی اور موَدَّت میں تو
ہے محبِّ  حقیقی ، محبت میں تو
جلوہ فرما ہے رحمت میں چاہت میںتو
ہے دوجہاں لطف و رافت میںتو
عاشقوں میں تجھی سے ہے یہ رنگ و بو
اللہ ُ   اللہ  ُ  اللہ ُ   اللہ ُ 

   اَلْمَجِیْدُ
ہے بزرگی تو تیری تجھی میں رہے
وہ جو تجھ سے ملے اس کو بھی کچھ ملے
جس طرح ہے مہک گل کی اوپر تلے
اصل گل کی ہے اور فرح سب کو ملے
مجد تیرا مجید ِدوعالم ہے تو
اللہ ُ   اللہ  ُ  اللہ ُ   اللہ ُ  

          اَلْبَاْعِثُ
سلسلہ بعثت ِ  انبیا ءکا رہا
بعثت ِ انبیا ءمیں تو باعث رہا
سارے آئے نبیؐ   ختم بھی ہوگیا
بعد موت ایک وعدہ رہا بعث کا
باعثی ہے تری لا شریکَ لَہ‘
اللہ ُ   اللہ  ُ  اللہ ُ   اللہ ُ 

     اَلشَّھِیْدُ
تجھ سا کوئی گواہ ہی نہیں اے خدا
عین ِ مشہود تو ،توہی شاہد رہا
دیکھتا بھی رہا اور دکھاتا رہا
تجھ سے کوئی چھپا اور نہ کوئی جدا
وَالشَّھِیدُ ھُوَ الشَّاھِدُ یَشھَدُ
اللہ ُ   اللہ  ُ  اللہ ُ   اللہ ُ 

          اَلحَقُ
توہے حق اور تیری رضا بھی ہے حق
تیرا ہر فعل حق فیصلہ بھی ہے حق
تیری تنزیل کا سلسلہ بھی ہے حق
دعوت ِ سرور ِ انبیاء بھی ہے حق
حق ہے تو حق ہے تو حق ہے تو حق ہے  تو
اللہ ُ   اللہ  ُ  اللہ ُ   اللہ ُ 

            اَلْوَکِیْلُ
کام تجھ سے بنے اور بنا تاہے تو
بگڑی بن جاتی ہے جب بناتا ہے تو
حُسن کی منزلیں سب سجاتا ہے تو
مرنے والے جئیں جب جلاتا ہے تو
کارسازی میں تو رہبری میں بھی تو
اللہ ُ   اللہ  ُ  اللہ ُ   اللہ ُ 
        
   اَلْقَوِیُ
تیری قوت سے فاعل بنیں دو جہاں
سب ضعیف اور تو اک قوی بے گماں
ایک  جنبش نہ ہو جن سے وہ ناتواں
تیرے در سے ہی پاتے ہیں تاب و تواں
بالیقیں ہے  قوی بے گماں تو ہی تو
اللہ ُ   اللہ  ُ  اللہ ُ   اللہ ُ 

       اَلْمَتِیْنُ
ہے متانت تری تُو تو تھکتا نہیں
بِن چلائے تو کوئی چلتا نہیں
تو شلائے تو کوئی ٹہرتا نہیں
او متینِ دوعالم تو گھٹتا نہیں
ہے قوی و متین اے خداوند تو
اللہ ُ   اللہ  ُ  اللہ ُ   اللہ ُ 

        اَلْوَلِیُ
دوستی ہے تری جب کسی کو ملی
اس کو حاصل ہوئی ہے مراد ِدلی
اس سے بڑھ کر نہیں ہے کوئی بہتری
تو ولی اس کا اور وہ ہے تیرا ولی
کیا کرے اس  سےبڑھ کر کوئی آرزو
اللہ ُ   اللہ  ُ  اللہ ُ   اللہ ُ 

       اَلْحَمِیْدُ
ہر طرح حمد  تجھ کو سزاوار ہے
ہر ستائش کا بیشک تو حقدار ہے
تجھ پہ قرباں مرا سارا گھر بار ہے
لائق ِ حمد بس تیرا دربار ہے
لائق حمد تو مالک ِ حمد تو
اللہ ُ   اللہ  ُ  اللہ ُ   اللہ ُ 

         اَلْمُحْصِیُ
تیرے احصاکے گھیرے میں سب گِھیر گئے
(۱) سر جھکائے ہوئے سب کے سب گرگئے
پھر اُٹھیں کس طرح سب کے سب جب سرگئے
تجھ سے سب مل گئے خلق سے پھر گئے
سب کا محصی ہے بس خالق ِ خلق تو
اللہ ُ   اللہ  ُ  اللہ ُ   اللہ ُ 

  اَلْمُبْدِئُ
ابتدا ٔ  تو پیدا کرے بے مثال
کس کو ہے  ایسی قدرت کسے ہے مجال
یہ ہے اِبدا ترا اور تیرا خیال
اس طرح تو دکھاتا ہے اپنا کمال
سارے عالم کا مبدئ ہے بس ایک تو 
اللہ ُ   اللہ  ُ  اللہ ُ   اللہ ُ 

      اَلْمُعِیْدُ
پھر اعادہ کرے تیری وہ شان ہے
لوٹ کر آئے ہر شئے وہ فیضان ہے
یہ نہ ہو تو جہاں سارا ویران ہے 
یہ تجلی ہر اک دم  ہر اک آن ہے
ہے مُعید ِ حقیقی تو ہی وَحدَہ‘
اللہ ُ   اللہ  ُ  اللہ ُ   اللہ ُ 

        اَلْمُعْیِ
سارے عالم کو تجھ سے ملی زندگی
تیرے  اِحیاء کی سب میں ہے تا بندگی
زندگی دی ہمیں تا کریں بندگی
بندگی جب نہیں زندگی مردگی
زندگی دینے والے محی ہے تو تُو
اللہ ُ   اللہ  ُ  اللہ ُ   اللہ ُ 

      اَلْمُمِیْتُ
مارنے میں ترا کس طرح نام ہے
موت تجھ میں نہیں تو یہ کیا کام ہے
موت بھی تیری جانب سے انعام ہے
زندگی سلب کرنا ترا کام ہے
مرنے والا مرا اس میں کیا گفتگو
اللہ ُ   اللہ  ُ  اللہ ُ   اللہ ُ 

        اَلْحَیُّ
جینے والے تری زندگی کی قسم
زندگی ہے تری زندہ تو مردہ ہم
جوں کی توں ہے تری زندگی کچھ نہ کم
تو سلامت ہے تو پھر ہمیں کیا ہے غم
مردہ ہم ،زندہ تُو، زندگی میں بھی تو
اللہ ُ   اللہ  ُ  اللہ ُ   اللہ ُ 

     اَلْقَیُّوْمُ
تو ہے قائم بخود تجھ سے قائم ہیں ہم
تُو وجودِ حقیقی ہے ہم ہیں عدم
تیرے صدقے میں آئے بہ سوئے قِدم
تُو قِدم ہم عَدم کیا رہے ہم میں دم
صدقے جائیں قیام و بقا میں ہے تو
اللہ ُ   اللہ  ُ  اللہ ُ   اللہ ُ 

      اَلْوَاجِدُ
سب کو موجود کرنا ترا کام ہے
پھر وجوداََ ترا سب میں اِقدام ہے
عالم ِ خلق پر تیرا اِکرام ہے
اور عدم پر یقیناََ یہ انعام ہے
تُو ہے واجد یقیناََ ہے موجود تُو
اللہ ُ   اللہ  ُ  اللہ ُ   اللہ ُ 

     اَلْمَاْجِدُ
ہر جہت سے بزرگ اور بزرگی میں تو
مجد و امجد و ماجد مجیدی میں تو
حمد و احمد و حامد  حمیدی میں تو
اکرم الاکرمیں اور کریمی میں تو
ہم سے کیا ہو بھلا ہم نہیں سب ہے تو
اللہ ُ   اللہ  ُ  اللہ ُ   اللہ ُ 

    اَلْوَاحِدُ
تو اکیلا ہے ساتھی کوئی بھی نہیں
لَاشَرِیکَ لَہ‘ میں نبیؐ بھی نہیں
لَا اِلٰہ‘ کہا تو ولی بھی نہیں
وَحدَہ‘ کہدیا تو کوئی بھی نہیں
وَحدَہ‘ لَا شَرِیکَ لَہ‘ تو ہی تو
اللہ ُ   اللہ  ُ  اللہ ُ   اللہ ُ 

     اَلْاَحَدُ
(۱) احدیت میں ھُوَ کے سوا کیا رہا
نہ اَنا ہی رہا اور نہ اَنتَ رہا
احدیت میں ھُوِیَّت کا غلبہ رہا
خود صفات و انا سے بھی پردہ رہا
اس طرح ذات میں  مختفی ھُو ہی ھُو
اللہ ُ   اللہ  ُ  اللہ ُ   اللہ ُ 

     اَلصَّمَدُ
تجھ کو پرواہ کسی کی نہیں بالیقیں
سب ہیں محتاج تیرے مگر تو نہیں
تجھ کو حاجت کسی امر کی ہی نہیں
تجھ کو کیا حاجتِ آسماں وزمیں
لامکاں کا مکیں ہے تو بس تو ہی تو
اللہ ُ   اللہ  ُ  اللہ ُ   اللہ ُ 

    اَلْقَاْدِرُ
تیری قدرت میںکیا ہے کمی اے خدا
کُن سے بس فَیَکُوں ہے ترا فیصلہ
تیرا چاہا ہی ہو تیرا چاہا ہوا
میری سننے میں تجھکو رکاوٹ ہے کیا
میرا مالک ہے تو میرا قادر ہے تو
اللہ ُ   اللہ  ُ  اللہ ُ   اللہ ُ 

   اَلْمُقْتَدِرُ
اقتدارِ حقیقی ترا اے خدا
مقتدر تو ہے اور ماسوا سب گدا
دم نہ مارے کوئی باشاہ و گدا
تو جو چاہے وہی ہوگا بس فیصلہ
ہے رضا بر قضا میں مری آبرہ
اللہ ُ   اللہ  ُ  اللہ ُ   اللہ ُ 

   اَلْمُقَدِّمُ
تیری تقدیم سے سب مقدم ہوئے
جتنے آگے بڑھے وہ معظم ہوئے
دین کی دی کرامت مکرَّم ہوئے
جس کو دی حرمتیں وہ محرَّم ہوئے
ساری تقدیم تیری مُقَدِّم ہے تو
اللہ ُ   اللہ  ُ  اللہ ُ   اللہ ُ 

      اَلْمُؤَخِرُ
جن کو پیچھے کیا وہ مُوَ ٔ خَّر ہوئے
ہر عمل میں گھٹے وہ مُحِّقر ہوئے 
ان کے قلب اور روح سب مکدرہوئے
اِقتضا ان کی تھی جو مقدر ہوئے 
یہ ہے تاخیر تیری مُوَ ٔخِّر ہے تو 
اللہ ُ   اللہ  ُ  اللہ ُ   اللہ ُ 

اَلْاَوَّلُ
 سب سے اول ہے تو کوئی تجھ سا نہیں
 بعد تیرے ہیں سب کوئی پہلا نہیں
خوبیوں میں ترا کوئی ہمتا نہیں
تجھ سے اعلیٰ و افضل و اولیٰ نہیں
سب خدائی سے اوّل ہی اوّل ہے تو
اللہ ُ   اللہ  ُ  اللہ ُ   اللہ ُ 

اَلْا ٰخِرُ
تجھ بِن آخر تو کوئی بھی نہ رہ سکے
تو رہے اور بس نام تیرا رہے
خود ھُوَا لا ٰخِرُ کا نظارہ  کرے
وَحدَہ‘ لَا شَرِیکَ لَہ‘ خود کہے
خود اکیلا کہے جائے گا اللہ ُ
اللہ ُ   اللہ  ُ  اللہ ُ   اللہ ُ 

   اَلظَّاْھِرُ  
تو ہے ظاہر ،جہاں تیرا مظہر ہے سب
دیکھنے کی نظر ہے تو منظر ہے سب
رب کا جلوہ تعیُّن کے اندر ہے سب
آنکھ والوں کو محشرہی محشر ہے سب
حق بہ صورتِ شئے ہے ھُوَ الظَّاھِرُ
اللہ ُ   اللہ  ُ  اللہ ُ   اللہ ُ 

 اَلْبَاْطِنُ  
 ظاہری  میں بھی تو پھر چھپا بھی ہے تو
ظاہر ا بھی ہے تو پوشیدہ بھی ہے تو
کیا کہوں شاہد ِاَینَمَا  بھی ہے تو
جلوہ گر ہے خودی میں،خدا بھی ہے تو
ظاہراََ باطناََ بس وجوداََ ہے تو
اللہ ُ   اللہ  ُ  اللہ ُ   اللہ ُ 

     اَلْوَالِیُ
والی اس کے سوا ہے کوئی بھی نہیں
سر پرستی کسی کی ذری بھی نہیں
(۱) جوں  کی توں ہے ولایت سری بھی نہیں
خلق کو دعوئی ہمسری بھی نہیں
اس ولایت کا والی فقط تو ہی تو
اللہ ُ   اللہ  ُ  اللہ ُ   اللہ ُ 

    اَلْمُتَعْاْلِیُ
حق تعالیٰ ہے تو اور تعالی تری
سب سے برتر ہے تو متعالی تری
ہے بلند مرتبت شانِ عالی تری
بس یقیناََ ہے یہ ذوالجلالی تری
ہے بلند تو ہی تو ہے بلند تو ہی تو
اللہ ُ   اللہ  ُ  اللہ ُ   اللہ ُ 

    اَلْبَرُّ
 تو  نکو کار ہے ہم تو بدکار ہیں
تیری نیکی سے ہیں جو نکوکار ہیں
روسیاہی سے ہم موجب نار ہیں
نیک تر تو ہی ہے ہم گنہہ گار ہیں
بدہماری صفت اور بر ہے تو تو
اللہ ُ   اللہ  ُ  اللہ ُ   اللہ ُ 

    اَلتَّوَابُ
اس کی تو ّابیت کا کھلا در ملا
در ملا تو سمجھ خود بخود گھر ملا
اس نے دعوت ہے دی تجھکو اب بر ملا
اس بہانے سےاللہ ُاَکبَر ملا
کرلے تو بہ اسی میں ہے بس آبرو
اللہ ُ   اللہ  ُ  اللہ ُ   اللہ ُ 

     اَلْمُنْتَقِمُ
منتقم کو سمجھ کر بھی کر ذکر تو
کر  تکبّر  کے معنی میں پھر فکر تو
تا بچے از قباحات ہر کبر تو 
صبر کر شکر کر ذکر کر ذکر تو
بدلہ لیتا ہے حق اس میں کیا گفتگو
اللہ ُ   اللہ  ُ  اللہ ُ   اللہ ُ 

    اَلْعَفَوُّ
مغفرت میں گنہ بخش دیتا ہے وہ
عفو میں تجھ سے بدلہ لیتا ہے وہ
پھر زیادہ تجھے خود سے دیتا ہے وہ
بعدازاں کچھ  نہ پھر  تجھ سے لیتا ہے وہ
اس لئے نام اس نے رکھا ہے عفُو
اللہ ُ   اللہ  ُ  اللہ ُ   اللہ ُ 

    اَلرَّؤُوْفُ
بزم میں اپنی رافت کا چرچا رہا
اصلی حق کا تو  ظِلّی انہیں کا رہا
سہرا اس کا محمدؐ کے سرکا رہا
چار سو جن کا پر چم ہے لہرا رہا
شد رؤف رّحیم ہمچناں اسمِ او
اللہ ُ   اللہ  ُ  اللہ ُ   اللہ ُ 

   مَالِکَ الْمُلْکُ
مَالِکُ المُلک  وہ ہے اور اسکاہے سب
باشاہِ حقیقی کا قبضہ ہے سب
اپنے قبضہ میں اشیا وہ رکھتا ہے سب
بس وجوداََ خدا کا احاطہ ہے سب
لَاشَرِیکَ لَہ‘ وَلَہ‘ مُلکہ‘
اللہ ُ   اللہ  ُ  اللہ ُ   اللہ ُ 

  ذَوْالْجَلَالِی وَالِاکْرَامُ
ذُوالجلالی والاکرام کیا شان ہے
اقتدار ِحقیقی کا اعلان ہے
ہر جلالی تجلّی کا سامان ہے
سارے اسما جلالی کا عنوان ہے
چوں جلالت صفت و جلیل اسم او
اللہ ُ   اللہ  ُ  اللہ ُ   اللہ ُ 

اَلْمُقْسِطُ
پھر عدل اور مقسط میں گہرا ہے فرق
عدل میں فیصلہ ہے  بانداز ِ حق
اس میں اِقساط و انصاف و اِمداد حق 
تار ساند خدائم بہ حقدار حق
زیں وجہ تو بخوانیش یا مقسطُ
اللہ ُ   اللہ  ُ  اللہ ُ   اللہ ُ 

اَلْجَاْمِعُ
اِنَّہ‘ یَجمَعُ کُلَّ شَئٍ ھِنَا
یَحشُرُ کُلَّ شَئٍ فَبَعدَ الفَنَا
یَجمَعُ الجَامِعُ کُلَّ اَجزَائِنَا
یَفعَلُ ھٰکَذَا جَامِعاً رَبُّنَا
فَا ذکُرُوہ‘ وَ قُولُوا لَہ‘ جَامِعُ

اَلْغَنِیُّ
کُلَّنا الفُقَرَاءُ وَ اَنتَ الغَنیِ
وَلَکَ الکِبرِیَآءُ وَ اَنتَ الغَنیِ
فَالعُلُوُّ لَکَ مَا سِوَاکَ الدَّنیِ
فَاذکُرُوہ‘ وَ قُولُوا لَہ‘ یَا غنیِ
اَیَّھَا الفُقَرَآءُ فَقُو لُوا لَہ
اللّٰہ اللّٰہ

اَلْمُغْنِی
اِن ذَکَرتَ اسمُہ‘ یَاغَنِی یَا غَنِی
ثُمَّ قُلتَ لَہ‘ اَلفَقِیر اِنَّنِی
وَشَکَرتَ لَہ‘ تَذکُرُ یَا غَنِی
اِنَّنِی اَلفَقِیرُ وَ اَنتَ الغَنِی
رَبُّنَا مُغنِی وَ العَالَمُ عَبدُہ
اللّٰہ

اَلْمَانِعُ
اِنَّکَ تُعطِنَا مَا تُرِیدُ لَنَا
نَا خُدُ مِنکَ یَا رَبَّنَا کُلَّنَا
اِن مَّنَعتَ فَلَا یُعطِی اَحَدٌ لَّنَا
فِی العَطَا نَحنُ مِنکَ وَ مِنَّا الفَنَا
وَلِذَا اِنَّکَ المُعطِیُ المَانِعُ
اللّٰہ

اَلضَّآرُّ
اَلمُضَرَّۃُ لَا تَاتِی مِن غَیرِہٖ
لَا یُخالِفُنَا الخَلقُ مِن غِیرِہٖ
لَا یَصِل شَئٌ مِّن شَرِّہٖ خَیرِہٖ
لَا یُخَالِفُنَا شَئٌ مِّن ضَیرِہٖ
فَا د عُہ‘ بِاسمِہٖ اِنَّہ‘ الضَّآرُّ
اللّٰہ

اَلنَّافِعُ
وَھُوَ النَّافِعُ نَفعُہ‘ عِندَہ 
اِن اَرَدتَّ النَّفَع فَاَرِد عِندَہ
اِنَّہ‘ لَیسَ بِمُخلِفٍ  وَّعدَہ
مِنہ‘ یَاتِیکَ نَفعُکَ یَا عَبدَہ
فَا طلُبُوا النَّفعُ قُولُوا لَہُ النَّافِعُ
اللّٰہ
 اَلنُّورُ

نورِمطلق ِ خدا بعدِازاںمصطفیٰ  ؐ
بعد ازاں نور آمد کتابِ خدا
ازاحادیثِ او نور یک ظاہرا
بعد ازاں فقہ آمد شد مقتدا
بعدازاں نور عرفاں بود نورِ او
اللہ ُ   اللہ  ُ  اللہ ُ   اللہ ُ 

  اَلھَادِیُ
ہادی است بے گماں خالقِ دوجہاں
شد مزیّن ازو کائناتِ جہاں
بعد ازاں ہست ہُدائے شد انس و جاں
اُونماید ہمہ کنہ کون و مکاں
ہست ہادی نبیؐ از خداوندِ اُو
اللہ ُ   اللہ  ُ  اللہ ُ   اللہ ُ 

 اَلْبَدِیْعُ
آفریدنِ حق بے مثال آمدہ
اَوَّلاََ پیدا کر دہ ہمہ خلق را
بعد ازاں صورت تش را عادہ شدہ
گشت بدیع ادسماوات و الارض را
پس بداں ایں کمال ِ خداواند  تو
اللہ ُ   اللہ  ُ  اللہ ُ   اللہ ُ 

ُ  اَلْبَاقِی
پس بقا مطلقاََ ثابت است از خدا 
ماسوا مطلقاََ فانی است و گدا
از خدا آمدہ اندر عالم بقا
ہست فنا از گدا  و بقا  از خدا
عِندَنا یَنفَدُ والبقا عِندہ
اللہ ُ   اللہ  ُ  اللہ ُ   اللہ ُ 

 اَلْوَارِثُ 
مال مردہ  کا میراث کہلاتا ہے
زندہ کی وہ وارثت میں آجاتا ہے
مرنے والا ہے عالم تو مرجاتا ہے
حق ہے زندہ وہ وارث ہی کہلاتا ہے
اس کو وارث سمجھتے ہوئے مانگ تو
اللہ ُ   اللہ  ُ  اللہ ُ   اللہ ُ 

 اَلرَّشِیْدُ
این کے مرحلوں میں رشیدی کو پا
تا ملے تجھکو بھی رشد کا مرتبہ
رشد دہ فہم ہے جس سے ملتا خدا
جس کو یہ مل گیا وہ تو راشد بنا
پھر کمالِ تعدّی میں مرشد ہے تو
اللہ ُ   اللہ  ُ  اللہ ُ   اللہ ُ 

  اَلصَّبُوْرُ
اے صبورِ دوعالم تو صبّار ہے
تُو تو صبّار با وصفِ قہّار ہے 
دیکھتا گنہ پھر بھی ستّار ہے
مجھ سے مجرم کا پھر بھی غفّار ہے
بخش دے میرے غفّار و صبّار تو
اللہ ُ   اللہ  ُ  اللہ ُ   اللہ ُ 

جب کہا شکر کیا میں کروں یہ بتا
ہدیہء شکر کیا ہے ذرایہ بتا
کہدیا آمرا تو ابھی اس کو لا
جانتے جس کو سب ہیں نوری پیا
ہے وہ منشائے حق کے ئے وَحدَہ‘
اللہ ُ   اللہ  ُ  اللہ ُ   اللہ ُ 


