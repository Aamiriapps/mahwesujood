               Naghmay-E-Sarmadi

Allah 
Mere Dil Ke Qaraar Aur Meri Aarzu 
Rakh Le Dono Jahaan Mein Meri Aabru
Teri Khaatir Mein Phirtaa Hoon Ab Ku Baku
Allahu Ke Siwa Kuch Nahi’n Justaju
Allahu Ke Siwa Kuch Nahi’n Justaju
Allahu  Allahu Allahu  Allahu

Ar-Rahmaan 
Ab Talak Zaat Hi Ki Suni Hai Khabar 
Baad Uske Sifat Ki Hai Phir Rah Guzar
Ek Chupe Ek Nazar Aye Dar Har Nazar
Puch Rahmaan Ki Gar Mile Ba Khabar
Maan Rahmaan Ko Laa Shareeka Lahu
Allahu  Allahu Allahu  Allahu


Ar-Raheem
Aye Mere Rehmaa’n Chupne Wale Miyaa’n 
Jis Tarah Jism Mai Chup Gayi Meri Jaa’n
Tere Faizaan Hi Se Hai Sab Kuch A’ayaa’n
Rehm Kun Jaane Maa Shou Baman Shou A’ayaa’n
Jaa’ne Har Khubru Jalwa Kun Rubru
Allahu  Allahu Allahu  Allahu

Al-Malik
Ai’n Malik Hast Ga’da Aa’n Malik Hast Khuda
Ai’n Gahay Baadshah Ya Gahay Khud Ga’da
Iqtedaarish Ba har Cheez Hasth Bar Ma’la
Har Chay Khwahid Kund Dar Sazaa-O-Jazaa
Kaayanat-E-Jahaa’n Hast Dar Dast-E-Ouu  
Allahu  Allahu Allahu  Allahu

Al-Quddus
Paak Hai Zaat Uski Har Ek Ai’b Se
Vo Jo Chahe Kare Aalam-E-Ghaib Se 
Uss Par Imaan La Aur Nikal Raib Se
Khush Naseebi Mile Aur Baache Khaib Se
Taaz-E-Ghaibish Kushaayad Dir Khair-E-Ouu
Allahu  Allahu Allahu  Allahu

As-Salaam
Assalamu Aa’laika Mein Kya Raaz Hai 
Haqq Ke Milne Ki Bas Isme Aawaaz Hai
Kehne Wale Mein Pehle Dumsaaz Hai
Aur Jawabi Mein Bhi Wahi Ghummaaz Hai
Tu Hi Tu Ki Hai Ye Baahami Guftagu
Allahu  Allahu Allahu  Allahu

Al-Momin
Kaun Degaa Hamei’n A’mn Dar Dou Jahaa’n
Kis Ko M’aloom Hogaa Ye Dard-E-Nihaa’n
Tu Hi Momin Hamaraa Yahaa’n Aur WAhaa’n
Do Jahaa’n Mein Hamei’n Bas Hai Teri Amaa’n 
A’mn Tujhse Hai Milta Ke Momin Hai Tu
Allahu  Allahu Allahu  Allahu

Al-Muhaymin
Teri Nigraniyo’n Mein Rahoo’n Mein Sadaa 
Bae Khabar Ki Khabar Rakhne Wale Khudaa
Tu Bachaata Rahaa To Mai Bachta Rahaa
Hoo’n Mai Iss Haymanat Par Hamesha Fidaa 
Apne Kya Ghairo’n Ka Bhi Muhaymin Hai Tu
Allahu  Allahu Allahu  Allahu

Al-Azeez
Maa’na Ek Qudrath-e-Haqq Ka Bhi Hai Yahaa’n 
Aa Bataaoo’n Tujhe Raaz Ek Mein Yahaa’n
Tere Bas Mai Nahi’n Hai Teri Kuch Amaa’n
Koi Bach Hi Na Sakta Yahaa’n Yaa Wahaa’n
Jaan Le Uss Ki Qudrath Se Bachta Hai Tu
Allahu  Allahu Allahu  Allahu

Al-Jabbaar
Fehm-E-Jabbaar Ko Ab Samajh Le Zaraa 
Taa Na  Hoo Fehem Mein Tujhse Koi Khataa
Tu Jeheth Zulm Ki Usme Hargiz Na La 
Jabr-E-Khalq Hai Judaa Aur Khudaa Ka Judaa
Uski Jabbaariyat Ko Samajh A’dal Tu
Allahu  Allahu Allahu  Allahu

Al-Mutakabbir
Phir Takabbur Ki Rah Ko Samajh Kar Guzar
Iss  Sifath Mein Nahi’n Hai Kisi Ka Guzar
Ab’d Kartaa Hai Tu Hai Khataa Sarbasar
Wasf-E-Iblees Mein Ghaur Se Kar Nazar
Kibriyaaie yaqeenann Sazaavaar-E-Ouu
Allahu  Allahu Allahu  Allahu

Al-Khaaliq
Aa’laam-E-Khalq Hai Rubru He tere 
Sab Zamee’n Aasmaa’n Ke Hain Daftar Khule
Chaand Suraj Sitaaray Chamakte Huwe 
Behro Barr Mein Hazaroo’n Hain Aaye Gaye
Khaalq Aaina-E-Khaaliq Ast Aye Kufu
Allahu  Allahu Allahu  Allahu 

Al-Baari
Baari Aisi Sifath Ku Tu Bas Jaan Le 
Jis Mein Nisbath Nahi’n Usko pehchaan Le
Qudrath-E-haqq Ku Bilkul yahaa’n maan  Le
Aadam-O-Hawwa Esaa Ko Tu Jaan Le
Bae Pada’r Jalwa-E-Haqq Rahe Rubru
Allahu  Allahu Allahu  Allahu

Al-Musavvir
Uski Surat Gari Se Hai Surat Bani
Yani Bae Surati Ki Zaroorat Bani
Jalwa Haaye Do Aalam Ki Surat Bani
Surat-E-Aadmi Jaisi Murat Bani
Warna Hote kahaa’n Ye Hasi Maaharu
Allahu  Allahu Allahu  Allahu

Al-Ghaffar
Maghfirat Ke Liye Uska Darr Hai Khulaa 
Aye Gunahgaar Tu Dar BA Dar kyun Chalaa
Aa Suna Usko Tu jo Huwi Hai Khataa
Sar Jhukaa Giddgiddaa Aah kar Talmalaa
Bol Ghaffaar Tu aur Sattaar Tu
Allahu  Allahu Allahu  Allahu

Al-Qahaar
Qaher Se Uske koi nahi Bach Sakaa 
Hookay Maqhoor Reh jaye Shah-O-Gadaa
Uski Qahaariyat KA ajab dabdaba  
Kya Bachega Bachaaega Koi gadaa
Allama’n Allama.’n Ki Hai Bus Guftugu 
Allahu  Allahu Allahu  Allahu

Al-Wahhab
Bae Talab Bae Kasab Jo Milaa Yaa Mile 
Wasf-E-Wahhab Ke Hum Ko Sadqe Mile
Saare A’azaa Mile Aur Dil-O-Jaa’n Mile
Wasf-E-Wahhab Hi KE Hibbay Hai’n Mile
Hum Aa’dam Thay Kiyaa Jisne Maujood Tu
Allahu  Allahu Allahu  Allahu

Ar-Razzaaq
Saare Aalam Ki Rozi Tere Darr Se HAi 
Bheek Shah-O-Gadaa Ko Tere Ghar Se HAi 
Na Kisi Zoor Se Na Kisi Zarr Se Hai
Na Arz Se Hai Kuch Aur na Jauhar Se Hai
Dene Walaa Tuhi Lene Wale Sabhuu
Allahu  Allahu Allahu  Allahu

Al-Fatah
Fatah Vo Nusrat Ke Darr Hai’n Tujhi Se Khule 
Baand Thaey Saare Jab tu Ne Chahaa Khule
Tu Agar Bandh Kar De To Phir Kya Mile
Khol Fattah-E-Aalam Humai’n Kuch Mile 
Band Karne Mein Tu Kholne Mein Bhi Tu
Allahu  Allahu Allahu  Allahu

Al-Aleem
Jahel Bas Hum Mai Hai Ilm  Sab Tujh Mein Hai 
Ilm Jo Hai Vo Humse Nahi tujh Se Hai
Bae Khabar ko Khabar Bil yaqee’n Tujh Se Hai
Zulmatei’n Hum Se Hai Noor Sab Tujh Se Hai
Bae Khabar Ki Khabar Ke Liye Bas Hai Tu
Allahu  Allahu Allahu  Allahu

Al-Qaabiz
Tere Khabzay Se Baahar Na Koi rahaa 
Tere Khabzay Mein Sab Aur Tu Hi Hai Khudaa
Tere Khabzay Mein Hai Saraa Aalam Gadaa 
Tu Jo Chahay Voh Ho Aur Jo Chahaa Huwa 
Iss Liye Baekasoo’n Ka Madadgaar Tu
Allahu Allahu Allahu Allahu

Al-Baasith
yaqbizu Yabsutu tere afa’al hain 
Humse Kya Ho Sake Hum Taba’h haal Hain
Tere Khabzay Maein Anfus Hain Amwal Hain
Sab mashiyyat teri Hum To Paamaal Hain
Khabz Mai Bhi Hai Tu Basth Mein Bhi Hai Tu
Allahu Allahu Allahu Allahu

Al-Khaafiz
Pasth Karde Jise Chaahe Aur Khasta Haal  
Tere Aagay Kisay Guftagu Ki Majaal
Jhukne Wale Ko Jhukne Mein Kya Ho Malaal
Tere aagay Sabhi Jhuk Gaye Zuljalaal
Hum To Sab Jhuk Gaye Ab Utthaae To Tuu
Allahu Allahu Allahu Allahu

Ar-Raafay
Pasth Karde Jise Chaahe Aur Khasta Haal  
Tere Aagay Kisay Guftagu Ki Majaal
Jhukne Wale Ko Jhukne Mein Kya Ho Malaal
Tere aagay Sabhi Jhuk Gaye Zuljalaal
Hum To Sab Jhuk Gaye Ab Utthaae To Tuu
Allahu Allahu Allahu Allahu

Al-Muiz'z
Tu Muiz’ze Haqeeqi Hai Izzath Teri 
Jisko Chahay Tu Karde A’ataa Bartari
Tere Bin Hum Mein Kuch Bhi Nahi’n Behtari
Zillatoo’n Mein Hain Hum Tujhse Hai Sarvari
Tu Muiz’ze Haqeeqi Hai Tujh Mai U’luu
Allahu Allahu Allahu Allahu

Al-Muzill
Hai Muzill Tu Yaqee’n  Zillatoo’n Se Bari 
Zaat Mai Teri Bilkul Nahi’n Kamtari
Ghair Tera Kare Kya Teri Hamsari
Hum Mein Izzat Teri Warna Zillat Bhari
Izzatein Hai Teri Izzatoo’n Mein Hai Tu
Allahu Allahu Allahu Allahu


As-Sami’i
Tu Hai Shunwaa Yaqenann Sami’i Hum Nahi’n 
Tu Sune Hum Sunayein Toh Kuch Gham Nahi’n 
Tujh Sa Shunwaa Mile toh Hame’n Kam Nahi’n
Maa Sivaa Tere Kya Sun Saake Dum Nahi’n 
Hum Sunayein Tujhe Aur Shunwaa Hai Tu
Allahu  Allahu Allahu  Allahu

Al-Baseer
Hai Basaarath Teri Aur Hum Bae Basar 
Deed Teri Yaqeeni Hai Hum Bae Nazar
Yeh Nazar Bhi Tu Naabina Hai Sar basar 
Teri Benaayi mein Kab Kisi KA Guzar
Dekhta Bhi Hai tu Aur Dikhaata Bhi Hai Tu 
Allahu  Allahu Allahu  Allahu

Al-Hakam
Tu Hakam Hai Tera Faisla Bhi Hakam 
Tere Aagay  Sabhi Hain Yaqenann A’dam 
Faislae Mai Tere Kau’n Maaregaa Dum
Kisko Dum Tu Khidam Hai Yaqee’n Hum A’dam
Tu Hakam Hai Haqeeqi Khudaa-E-A’fuu
Allahu  Allahu Allahu  Allahu

Al-Adal
Tu A’dal Tera Insaaf Hai Sab Atal 
Zulm Se Tu Bari Hai A’zzawajal      
Fazl Ya A’dal Karta Hai Tu Aye A’dal
Fazl Hai Sarbasar Hum Mein Kya Hai A’mal
A’dal Mein Bhi Hai Tu Fazl Mein Bhi hai Tu 
Allahu  Allahu Allahu  Allahu

Al-Latheef
Lutf tera Har Ek Par Har Ek Aan Hai 
Tere Altaaf Se Jism Mein Jaan Hai
Munkiray Lutf Hai Tu Vo Shaitaan Hai 
Tere Altaaf Hai’n Aur Tu Rehmaan Hai
Hai Latheef-O-Lataafath Bhi Altaf  Bhi Tu 
Allahu  Allahu Allahu  Allahu

Al-Khabeer
Tu Khabeer-e-Do A’alam Hai Hum Bae Khabar
Zarre Zarre Ki Tujh Ko Hai Har Dam Khabar
Koi Ho Dar Safar Ya Koi Dar Hazar
Saaraa A’alam Tere Ilm Mein Muhtazar
Hai Khabeer-e-Haqeeqi To Bus Tuu Hi Tuu  
Allahu  Allahu Allahu  Allahu

Al-Haleem
Burdbaari Teri Koi Kya Jaanta 
hilm Tera Koi kab Hai Pehechaanta 
Munkir-e-Haqq Hai Jo Phir Nahi’n Maanta
Phir Bhi Darse Tu Usko Nahi’n Raandtaa
Muqtadir Ho Ke Bhi Hai haleem Aisaa Tuu
Allahu  Allahu Allahu  Allahu


Al-Azeem
Hai Buzurgi Mein Ektaa-E-A’alam Tu Hi
Sab Haqher-o-Zaleel Aur A’azam tu Hi
Khaaliq-e-Juz-o-Qul Rabb-E-A’adam Tu hi
Hakeem-ul-Hukamaa Aur Ahkam Tu hi
Hai Azeem-E-Do A’alam Bhi Azmath Bhi Tu
Allahu  Allahu Allahu  Allahu

Al-Ghafoor
Phir Dubaara Dar-E-Maghfirath Khul Gayaa
Iss Ko Sun Kar Mere Sadr Se Dil Gayaa
Mai Mila Tu Nahi’n Vo Mujhe Mil Gayaa
Dil Jigar Mere Seene Mein Bus Hil Gayaa
Hai Ghafoori Teri Maghfirath Mein Hai Tu
Allahu  Allahu Allahu  Allahu

Ash-Shakoor
Shaakiro’n Ki tuhi Khadrdaani Kare
Naaqiso’n Par Bhi Tu Meherbaani Kare
Fail-E-Mehboob Ko Jaawadaani Kare
Isko Bhi De Jazza Jo Zaabani Kare
Hai Shakoor-E-Haqeeqi Shakoor Aisaa Tu
Allahu  Allahu Allahu  Allahu

Al-Ali
Tu Baland Aur Bartar Teri Zaath Hai
Sab Se A’alaa-O-Afzal Teri Zaath Hai
Tu Rafi-Ul-Maraatib-o-Darjaath hai
Sab Mein Hote Huwe Bhi Alag zaath Hai
Hai U’ulu Martabat Aur Balandi Bhi Tu  
Allahu  Allahu Allahu  Allahu

Al-Kabeer
Hai Kabeeri Teri kibriyaayi Tujhe
Sab hai Tere Gadaa Aur Khudaai Tujhe
Akbariyath ki Shaa’n Sab Suhaayi Tujhe
Tujhse Adnaa Hai Sab Hai Badaai Tujhe
Hai Badaay Se Badaa Aur Badaai Mein Tu 
Allahu  Allahu Allahu  Allahu

Al-Hafeez
Hifz Tera Har Ek Taur Har Aan Hai
Tu Nizaam-e-Jahaan Ka Nighebaan Hai
Har Tarah Se humei’n Tera Hifzaan Hai
Har Bala Se Bachaaye Tu Nigraan Hai
Zaahirann Baatinann Hai Hafeez Aisa Tu 
Allahu  Allahu Allahu  Allahu

Al-Muqeet
Bas Sabhi Ko Khilaata Pilaata hai tu
Rizq De Kar Yaqenana Jilaata hai tu
nahi’n bhuka Kisi Ko Sulaata Hai Tu
Aur Muqeet-E-Do A’alam Khilaata Hai Tu
Hai Muqeet-E-Haqeeqi Tu Razzaaq Tu
Allahu  Allahu Allahu  Allahu

Al-Haseeb
Hasbunallahu Ki Bas Hamei’n Ek Sadaa
Kum Nahi’n Ye Karam Kam Nahi’n Ye A’ata
Do Jahaa’n Le Ke  Bhi Kya Karegaa Gadaa
Vo Agar Milgaya Toh Ho Uss Par Fidaa
Man Tawakkal Alallaahu Huwa Hasbuhu 
Allahu  Allahu Allahu  Allahu

Al-Jaleel
Hai Jalaalath Teri Tu Hai rab-E-Jaleel
Tere Aagay Sabhi Hai’n Haqeer-O-Zaleel
Zuljallali Teri Shaan Hai Aye Jameel
Teri Jaah-O-Jalaalath Hai Bas Bae Masil
hai Jamaal-O-Kamaal-O-Jalaalath Maein Tu
Allahu  Allahu Allahu  Allahu

Al-Kareem
Aye Karam Karne Wale Karam kar Zaraa 
Hum Ghareebon Ki Sun Aye Kareem Ab Dua
Ab Talak Sadqa Tere Karam Ka Milaa
Tere Milne Ka Ek Reh Gaya Muddua’a
Bas Karam Itna Ho Ke Mile Hum Ko Tu  
Allahu  Allahu Allahu  Allahu

Ar-Raqeeb
Tu Nighebaa’n Hai Toh Sab Aasaan Hai
Warna Saara Jahaa’n Bas Haraasaan Hai
Ye Raqeebi Teri Hum Pe Ehsaan Hai
Bus Yahi Amn Hi Saaz-o-Saamaan Hai
Tu Nighebaan Hai jab Kya Hoo Khauf-E-A’duu 
Allahu  Allahu Allahu  Allahu

Al-Mujeeb
Tu Mujeeb-E-Haqeeqi Duaoo’n Ka Hai
Bekasoo’n Ki Pukaaroo’n Sadaaoo’n Ka hai
Sunne Walaa Ameeroo’n Gadaaoo’n Ka hai 
Door-O-Nazdeek Ki Sab Nidaaoo’n Ka Hai
Meri Bhi Sun Dua Sunne Walaa Hai Tu
Allahu  Allahu Allahu  Allahu

Al-Waasa’y
Tujh Sa Waasa’y Koi bhi Nahi Aye Khudaa
Uss’atei’n Tujh Mein Hai’n Aur Tu De Rahaa
Tujh Mein tangi Nahi’n naam Ko Bhi zaraa
Gar Tu Chaahe Jahaandaar Ho Bae Nawaa
Uss’atoo’n Mein Bhi Tu Aur Waasa’y Bhi Tu
Allahu  Allahu Allahu  Allahu

Al-Hakeem
Hikmatei’n Tujh Se Hain Tu hakeem-E-Jahaa’n
Teri Hikmat Se Roshan Hai Saraa Jahaa’n
Barr A’khool-E-Jahaa’n Hast Par Tu Fishaa'n
Hasth Az Tu Uloom-O-A’khool-E-Jahaa’n
Sab Hakeem-E-Majaazi haqeeqi Hai Tu 
Allahu  Allahu Allahu  Allahu

Al-Wadood
Tu Wadood-O-Vali aur Mavaddath Mein Tu
Hai Muhibb-E-Haqeeqi Mohabbat Mein Tu
Jalwaa Farmaa Hai Rehmat Mein Chaahat Maein Tu
Hai Wadood-E-Jahaa’n Lutf-O-Raafath Mein Tu
Aashiqoo’n Mein Tujhi Se Hai Ye Rang-o-Buu 
Allahu  Allahu Allahu  Allahu

Al-Majeed
Hai Buzargi Toh Teri Tujhi mein Rahe
Voh Jo Tujhse Mile Usko Bhi Kuch Mile
Jis Tarah Hai Mehek Gul Ki Upar Tale
Asl gul Ki Hai Aur Fara’a Sab Ko Mile
Majd Tera Majeed-E-Do Aalam Hai Tu
Allahu  Allahu Allahu  Allahu

Al-Baai’s
Silsila Ba’sath-E-Anbiya Ka Rahaa
Ba’sath-E-Anbiya Mein Tu Baai’s Rahaa
Saare aaye Nabi Khatam Bhi Hogayaa 
Ba’ad-E-Maut Ek Wa’ada Raha Baa’s kaa 
Baai’si Hai Teri Laa shareeka LAhu
Allahu  Allahu Allahu  Allahu

Ash-Shaheed
Tujh Saa Koi Gawaah Hi Nahi Aye Khudaa
A’in-E-mashood Tu Tu Hi Shahid Rahaa 
Dekhtaa Bhi Rahaa Dikhaataa Rahaa
Tujh Se Koi Chupaa Aur Na Koi Judaa
Washaheedu Huwashaaheedu Yashhadu 
Allahu  Allahu Allahu  Allahu

Al-Haqq
Tu Hai Haqq Aur Teri Raza Bhi Hai Haqq
Tera Har Fai’l haqq Faisala Bhi Hai Haqq
Teri Tanzeel Ka Silsila Bhi Hai Haqq
Dawat-E-Sarwar-E-Anbiya Bhi Hai Haqq 
Haqq hai Tu Haqq Hai Tu Haq Hai Tu Haqq Hai Tu
Allahu  Allahu Allahu  Allahu

Al-Wakeel
Kaam Tujh Se Bane Aur Banaata Hai Tu
Bigdi Ban Jaati hai Jab banaata Hai Tu
Husn Ki Manzilai’n Sab Sajaata Hai Tu 
Marne Wale Jiyai’n Jab Jilaata Hai Tu
Kaarsaazi Mein Tu rehbari Mein Bhi Tu
Allahu  Allahu Allahu  Allahu

Al-Qawi
Teri Quwwat Se Faiel Bane Do Jahaa’n 
Sab Zai’ef Aur Tu Ek Qawi Bae Gumaa’n
Ek Junbish Na Ho Jin Se-O-Naa Tawaa’n
Tere Dars-E-He Paate Hain Taab-O-Tawaa’n
Bil Yaqee’n Hay Qawi Bae Gumaa’n Tu Hi Tu
Allahu  Allahu Allahu  Allahu

Al-Mateen
Hai Mataanath teri Tu To Thakthaa Nahi’n
Bin Chalaa-E-Tere Koi Chaltaa Nahi’n
Tu Chalaa-E-Toh Koi Tehertaa Nahi’n
O Mateen-E-Do Aalam Tu Ghaaat Ta Nahi’n
Hai Qawi-O-Mateen Aye Khudaawand Tu
Allahu Allahu Allahu Allahu

Al-Vali
Dosti Hai Teri Jab Kisi Ko Mili
Uss Ko Haasil Huwi hai Muraad-E-Dili 
Iss Se Badh Kar Nahi’n Hai Koi Behtari
Tu Vali Uska Aur vo Hai Tera Vali
Kya Kare Isse Badh Kar Koi Aarzu
Allahu Allahu Allahu Allahu

Al-Hameed
Har Tarah Hamd Tujhko Saazavaar Hai
Har Sataaish Ka Beshak tu Haqqdaar Hai 
Tujh Pe qurbaa’n Mera Saraa Gharbaar Hai
Layaq-E-Hamd Bas Tera Darbaar Hai
Layaq-E-Hamd Tu Malik-E-Hamd Tu
Allahu Allahu Allahu Allahu

Al-Muhs’i
Tere Ehsaa Ke Ghere Mein Sab Ghir Gaye
Sar jhukaa-E-Huwe Sab Ke Sab Gir Gaye
Phir Uthai’n Kis Tarah Sab Ke Jab Sar Gaye 
Tujh Se Sab Mil Gaye Khalq Se Phir Gaye
Sab Ka Muhsi Hai bas Khaaliq-E-Khalq Tu
Allahu Allahu Allahu Allahu

Al-Mubdi
Ibtedaa’n Tu Paida Kare Bae Misaal 
Kisko Hai Aisi Qudrath Kise hai majaal
Ye Hai Ibdaa tera Aur Tera Khayaal
Iss Tarha Tu Dikhaata Hai Apna Kamaal 
Saar-E-A’alam Ka Mubdi Hai Bas Ek Tu
Allahu Allahu Allahu Allahu

Al-Mueed
Phir I’aayada kare Teri-O-Shaan Hai
Laut Kar Aaye Har Shay-O-Faizaan Hai
Ye Na Ho To Jahaa’n Saara Veeraa’n hai
Ye Tajjali Har Ek Dam har ek Aa’n Hai
Hai Mueed-E-Haqeeqi Tu Hi Wahdahu
Allahu  Allahu Allahu  Allahu

Al-Muhi’i
Saar-E -Aalam Ko Tujh Se Mili Zindagi
Tere Eehya Ki Sab mein Hai Taabandagi
Zindagi Di Hamai’n Ta Kaarai’n bandagi
Bandagi Jab nahi’n Zindagi Murdagi
Zindagi Dene Wale Muhi’i Hai To Tu
Allahu Allahu Allahu Allahu

Al-Mumeet
Maarne Mein Tera Kis Tarha Naam Hai
maut Tujh Mein Nahi’n To Ye Kya Kaam Hai
Maut Bhi Teri Jaanib Se in’aam hai
Zindagi Salb Karna Tera kaam hai
Marne walaa Maraa Iss Mein Kya Guftugu 
Allahu Allahu Allahu Allahu

Al-Hay’i
Jeene Wale Teri Zindagi Ki Qasam 
Zindagi Hai Teri Zinda Tu Murda Hum
joo’n Ki  Too’n hai Teri Zindagi Kuch Na Kam
Tu Salamaat hai To Phir humai’n Kya Hai Gham
Murda Hum Zinda Tu Zindagi Mai Bhi Tu
Allahu Allahu Allahu Allahu

Al-Qayyum
Tu Hai Qaayam Ba’khud Tujhse Qaayam Hai’n Hum
Tu Wajood-E-Haqeeqi Hai Hum Hai’n A’dam
Tere Sadqe Mein Aaye Baa Suye Qidam
Tu Qidam Hum A’dam Kya Rahe Hum Mein Dum
Sadqe Jaayei’n Qiyaam-O-Baqaa Mein Hai Tu 
Allahu Allahu Allahu Allahu

Al-Waajid
Sabko Maujood Karna Tera Kaam Hai
Phir Wajoodann Tera Sab Mai Iqdaam Hai
A’alam-E-Khalq Par Tera Ikraam Hai
Aur A’dam Par Yaqenann Ye in’aam Hai
Tu Hai Wajeed Yaqenann Hai Maujood Tu
Allahu Allahu Allahu Allahu

Al-Maajid
Har Jehat Se Buzurg Aur Buzurgi Mein Tu
Majd-O-Amjad-O-maajid Majeedi Mein Tu
Hamd-O-Ahmed-o-Hamid Hameedi Mein Tu
Akram-Ul-Akrameen Aur Kareemi Mein Tu
Humse Kya Ho Bhalaa hum Nahi’n Sab Hai Tu 
Allahu Allahu Allahu Allahu

Al-Waahid
Tu Akelaa Hai Saathi koi Bhi Nahi’n
Laasheerka Lahu Mein Nabi Bhi Nahi’n
la illaha Kaha To vali Bhi Nahi’n 
Wahdahu Keh Diyaa To Koi Bhi Nahi’n
Wahdahu Laashareeka Lahu Tu Hi Tu 
Allahu Allahu Allahu Allahu

Al-Ahad
Ahdiyat Mein Huwa Ke Siwa Kya Raha
na Aana Hi Raha Aur Na Anta Raha
Ahdiyath Mein Huwiyyath Ka Ghalba Raha
Khud Sifaath-O-Aana Se bhi Parda Raha
Iss Tarah Zaat Mein Muqtafi Hu Hi Hu
Allahu Allahu Allahu Allahu

As-Samad
Tujh ko Parwah kisi Ki nahi’n Bil Yaqee’n
Sab Hai’n Mohtaaj tere Magar Tu Nahi’n
Tujh ko Hajat Kisi A’mr Ki Hi Nahi’n
tujh Ko Kya Haajat-E-Aasmaa’n-O-Zamee’n
La Makaa’n Ka Makee’n Hai To Bus Tu Hi Tu
Allahu Allahu Allahu Allahu

Al-Qaadir
Teri Qudrath Mein Kya Hai kami Aye Khudaa
Kun Se Bas Fayakuu’n Hai Tera Faisla
Tera  Chahaa Hi Ho Tera Chahaa Huwa
Meri Sunne Mein Tujh Ko Rukavat Hai Kya 
Mera Maalik Hai Tu Mera Qaadir Hai Tu
Allahu Allahu Allahu Allahu

Al-Muqtadir
Iktedaar-E-Haqeeqi Tera Aye khudaa
Muqtadir Tu hai Aur Maasiva Sab gadaa
Dum Na Maare Koi Baadshah-O-Gadaa
Tu Jo Chaahe Wahi Hoga Bas Faisla
Hai Razaa Barr Qazaa Mein Meri Aaburu
Allahu Allahu Allahu Allahu

Al-Muqaddim
Teri Taqdeem Se Sab Muqaddam Huwe
Jitne Aage Badhe vo Mu’azzam huwe
Dee’n Ki Dee Karaamat Mukarram Huwe
Jisko Dee Hurmatie’n Vo Muharram huwe
Saari Taqdeem Tere Muqaddim  Hai Tu
Allahu Allahu Allahu Allahu

Al-Muakkhir
Jin Ko Peeche Kiya vo Muaakhar Huwe
Har Amal Mein Ghaate Vo Muhaqqar Huwe
Inke Qalb Aur Rooh Sab Mukadar Huwe
Iqtezaa Inki thi jo Muqaddar Huwe
Ye Hai Taqeer Teri Muaakhir Hai Tu
Allahu Allahu Allahu Allahu

Al-Awwal
Sabse Awwal Hai Tu koi Tujh Sa Nahi’n
Baad Tere hai’n Sab Koi Pehla Nahi’n
Khoobiyoon Mein Tera Koi Hammta nahi’n
Tujh Se Aalaa-O-Afzal-O-Aulaa Nahi’n
Sab Khudaaee Se Awwal Hi awwal Hai Tu
Allahu Allahu Allahu Allahu

Al-Aakhir
tujh Bin Aakhir To Koi Bhi na reh Sake
Tu Rahe Aur Bas Naam Tera Rahe
Khud Huwwal Aakhiru Ka Naazara Kare
Wahdahu Laa Shareeka Lahu Khud Kahe
Khud Akelaa Kahe Jaaye Gaa Allahu
Allahu Allahu Allahu Allahu

Az-Zaahir
Tu Hai Zaahir Jahaa’n Tera Mazhar Hai Sab
Dekh Ne Ki nazar Hai To Manzar Hai Sab
Rab ka Jalwa Taa’iyun Ke Andar Har Sab
Aankh Waloo’n Ko Mehshar Hi Mehshar Hai Sab
Haqq ba Surat-E-Shay hai hu Wazaahiru
Allahu Allahu Allahu Allahu

Al-Baatin
Zaahiri Mein Bhi Tu Phir Chupa Bhi Hai Tu
Zaahira Bhi Hai Tu Posheeda Bhi Hai Tu
Kya Kahun Shaahid-E-Ainaama Bhi Hai Tu
Jalwagar Hai Khudi Mein Khudaa Bhi Hai Tu
Zaahirann Baatinann Bas Wajudann Hai Tu 
Allahu Allahu Allahu Allahu

Al-Waali
Waali Uske Siva Koi Bhi Nahi’n
Sarparsti Kisi Ki Zari Bhi Nahi’n
joon Ki Toon Hai Wilayath Sari bhi Nahi’n
Khalq Ko Dawa-E-Humsari Bhi Nahi’n
Iss Wilayat Ka Waali Faqath Tu Hi Tu 
Allahu Allahu Allahu Allahu

Al-Mutaal’i
Haqq Ta’ala Hai Tu Aur Ta’ali Teri 
Sabse bartar Hai Tu Muta’ali Teri
Hai Baland Maratabt Shan-E-A’ali Teri
Bas Yaqenann Hai Ye Zuljalaali Teri
Hai Baland Tu hi Tu Hai Baland Tu Hi tu 
Allahu Allahu Allahu Allahu

Al-Barr
Tu Nek-O-Kaar Hai Hum To Badkaar Hai’n
Teri Neki Se Hai Jo Nek-O-Kaar Hai’n
Ro Siyahi Se Hum Maujib-E-Naar Hai’n
Nek tar Tu hi Hai Hum Gunahgaar Hai’n
Bad hamaari Sif’ath Aur Barr Hai To Tu 
Allahu Allahu Allahu Allahu

At-Tawwaab
Uski Tawwaabiyat Ka khula Darr Mila 
Darr Mila To Samaj Khud Ba Khud Ghar Mila
Usne Daa’wat Hai Di Tujh Ko Ab Barr Mila
Iss Bahane Se Allahu Akbar Mila
Karle Tauba Isi Mein Hai Bas Aaburu
Allahu Allahu Allahu Allahu

Al-Muntaqim
Muntaqim  Ko Samajh Kar Bhi Kar Zikr Tu 
Kar Takabbur Ke Maane Mein Phir Fikr Tu
Ta Bache Az Khabaahaat-E-Har Kibr Tu
Sabr Kar Shukr kar Zikr Kar Zikr Tu
Badla Leta Hai Haqq Iss mein Kya Guftagu 
Allahu Allahu Allahu Allahu

Al-A’fuu
Magfirat Mein Gunah baksh Deta hai Vo
A’fuu Mein Tujh Se Badla na Leta Hai Vo
Phir Ziyada tujhe Khud Se Deta Hai Vo
Baad Azaa’n Kuch Na Phir Tujh Se Leta Hai Vo
Isliye Naam Uss ne Rakha Hai A’fuu
Allahu Allahu Allahu Allahu

Ar-Rauff
Bazm Mein Apni Raafath Ka Charcha Raha
Asli Haqq Ka Tu Zilli Unhi Ka Raha
Sehra Iska Muhammed Ke Sar Ka Raha
Char Su Jin KA Parcham Hai Lehra Raha
Shud Rauff Ur Raheem Hum Chunaa’n Ism-E-Ouu
Allahu Allahu Allahu Allahu

Maalik-Al-Mulk
Maalik Ul Mulk Vo Hai Aur Uska Hai Sab
Badshah-E-Haqeeqi Ka Khabzaa Hai Sab
Apne Khabzae Mein Ashyaa Woh Rakhta Hai Sab
Bas Wajoodann Khudaa KA I’haata Hai Sab
La Shareeka Lahu Wa Lahu Mulkuhu
Allahu Allahu Allahu Allahu

Zal-Jalaali-wal-ikraam
Zuljalaali Wal Ikraam Kya Shaa’n Hai
Ikhtidaar-E-Haqeeqi Ka Elaa’n Hai
Har Jalaali Tajalli Ka Samaa’n Hai 
Saare Asmaa Jalali Ka Unwaa’n Hai
Chu’n Jalaalath Sifath-O-Jaleel Ism-E-Ouu
Allahu Allahu Allahu Allahu

Al-muqsit
Phir Adal Aur Muqsit Mein Gehraa Hai Farq
Adal Mein Faisla Hai Ba-Andaaz-E-Haqq
Iss Mein Iqsaath-O-insaaf-O-Imdaad-E-Haqq
Taa Rasaanad Khadayam Ba-Haqdaar-E-Haqq
Zeein Wajah Tu Bakhwanish ya Muqsitu
Allahu Allahu Allahu Allahu

Al-Jaamay
Innahu Yajmau Kulla Shayien Heena
Yahshuru Kulla Shayien Fab’aadal Fanaa
Yajma-Ul-Jaamiu Kulla Ajzayena 
Yafalu hakaaza Jaamiunn Rabbuna
Fazkuruhu Va khulu Lahu Jaamiu 
Allahu Allahu Allahu Allahu

Al-Ghani
Kullana-l-Fukhraau Va-antal-Ghani 
Valakal Kibriyaa Ouu Va-antal-Ghani
Falululu Laka Maa Siva Kaddani
Fazkuruhu Wa Khululahu Ya Ghani
Ayuhal Fukhraau Fa Qulu Lahu
Allahu Allahu Allahu Allahu

Al-Mughni
I’nn Zakar Tasmuhu Yaa Ghani Yaa Ghani
Summa Qulta Lahu Al Faqeeri Innanii
Wa Shakarta Lahu Tazkuru Yaa Ghani
Inn’nanii Al faqeeru Wa Anttal Ghani
Rabbunaa Mughni Wal Aalamu Aa’bduhu
Allahu Allahu Allahu Allahu 

Al-Maanay
Innaka Tu’tinaa Ma Turidulanaa 
Na Khuzu Min Ka Ya rabbana Kulanaa 
Im Mana’ta Fala Yu’ti Ahad-Ul-Lanaa 
Fil A’taa nahnu Minka Wa Minnal Fanaa
Waliza Inakal Mu’tee-Ul-Maanay’u
Allahu Allahu Allahu Allahu

Az-Zaar
Al Muzarratu La Taati Min Ghairihi
La Yukhaalifunal Khalqu Min Ghairihi
Lam Yasill Shayum Min Sharihi Khairihi
Laa Yukhaalifuna Shayum Min Zairihi
Fad’uhu Bismihi Innahuz Zaaru
Allahu Allahu Allahu Allahu

An-Naafa’y
Wahu Aan Naafa’yu Naf’uhu I’ndahu 
Inarataan Naf’a Faaridh I’ndahu
Innahu Laisa Bimukhlifueen Wa’dahu
Min Hu Yaateeka Nafu’ka Ya A’bdahu
Fatlubun Naf’aa qulu Laahun Naafa’yu 
Allahu Allahu Allahu Allahu

An-Noor
Noor-E-Mutlaq Khudaa Baad Azaa’n Mustafa
Baad Azaa’n Noor Aamad Kitab-E-Khudaa
Az Ahaadis-E-Ouu Noor Yek Zaahira
Baad Azaa’n Faqa Aamad Wa Shud Muqtadaa
Baad Azaa’n noor-E-Irfaa’n Bood Noor-E-Ouu 
Allahu Allahu Allahu Allahu

Al-Haadi
Haadi Ast Bae Gumaa’n Khaaliq-E-Do Jahaa’n
Shud Muzaaienn Azu Kayenaat-E-Jahaa’n
Baad Azaa’n Hasth Hudaa-E-Shay Ins-O-Jaan
Ouu Numaayad Hamaa Kunne Kou’n-O-Maaka’n
Hasth Haadi Nabi Az Khudaa Wand-E-Ouu
Allahu Allahu Allahu Allahu

Al-Badi’i
Aafridan-E-Haqq Bae Misaal aamadaa 
Awwalann Paidaa Karda hamaa Khalq Raa
Baad Azaa’n Suratash Ra Eiyaada Shuda
Gasht Badi’i Us Samawaath Wal Arz Ra
Pas Badaa’n Einn Kamal-E-Khudaa Wande tu
Allahu Allahu Allahu Allahu

Al-Baaqi
Pas Baqaa Mutlaqann Sabit Ast Az Khudaa
Maasiva Mutlakhann Faani Asth-O-Gadaa
Az Khudaa Aamadaa Andar Aalam Baqaa
Hast Fanaa Az Gadaa-O-Baqaa Az Khudaa
I’ndanaa Yanfadu Wal Baqaa I’ndahu
Allahu Allahu Allahu Allahu

Al-Waaris
Maal Murdaa Ka Miraas Kehlata Hai
Zinda Ki Vo Varaast Mein Aajata Hai
Marne Wala Hai Aalam To Mar Jaata Hai
Haq Hai Zinda Vo Waaris He Kehlata Hai
Uss Ko Waaris Samajhte Huwe Maang Tu
Allahu Allahu Allahu Allahu

Ar-Rasheed 
Deen Ke Marhaloo’n Mein Rasheedi Ko Paa
Taa Mile Tujh Ko Bhi Rushd Ka Martaba
Rushd-o-Fehm Hai jis Se Milta Hai Khudaa
Jis Ko Ye Mil Gaya Vo To Raashid Bana
Phir Kamaal-E-Ta’addi Mein Murshid Hai Tu
Allahu Allahu Allahu Allahu

As-Saboor
Aye Saboor-E-Do a’alam Tu Sabbar Hai
Tu To Sabbar Baa Wasf-e-Qahaar Hai
Dekhta Hai gunah Phir Bhi Sattar Hai
Mujh Se Mujrim Ka Phir Bhi Tu Ghaffar Hai
Baksh De Mere Ghaffar-O-Sabbar Tu
Allahu Allahu Allahu Allahu




